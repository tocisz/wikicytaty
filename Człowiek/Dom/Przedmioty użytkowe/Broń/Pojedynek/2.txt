Section: Pojedynek
Autor: o. Jacek Woroniecki, W szkole wychowania, Fundacja Servire Veritati Instytut Edukacji Narodowej, Lublin 2008, s. 209

Od męstwa musimy więc wymagać, aby podtrzymywało nasze postępowanie nie tylko tam, gdzie życiu naszemu zagraża niebezpieczeństwo, ale i tam, gdzie duch jest narażony na niebezpieczeństwo nikczemności i upodlenia. Jest to bardzo uderzające w obyczaju pojedynkowania się, gdzie odwaga wobec niebezpieczeństwa kalectwa albo śmierci odgrywa mniejszą rolę, niż się mniema. Tam, gdzie do pojedynku nie popycha nienawiść i pragnienie zemsty, tam decydującym czynnikiem jest najprostsze tchórzostwo wobec terroru obyczaju. Jak często się zdarza, że aby odmówić pojedynku, potrzeba więcej odwagi cywilnej niż aby go przyjąć.
