Section: Wszyscy jesteśmy podejrzani / Dialogi postaci / C
Źródło: s. 129

– Chustkę do nosa? – zdziwiłam się. – Boże drogi, ja nie mam chustki do nosa.
– Jak to pani nie ma? Żadnej?
– Żadnej. Przeważnie zapominam o tej cholernej chustce i nie noszę. Dzisiaj też nie mam. Jakby panom bardzo zależało, to mogę przywieźć z domu.
– Nie, dziękujemy. Czy pani jest zupełnie pewna, że pani nie ma?
– Słowo panu daję. Nic na to nie poradzę.
– A co pani robi, jak pani ma katar? – spytał z dezaprobatą prokurator. – Albo jak pani płacze?
– Nie pamiętam, kiedy miałam ostatni raz katar, pewnie z dziesięć lat temu. A płakać nie płaczę. Kobiety zazwyczaj płaczą przez ukochanego mężczyznę, a ja nie mam ukochanego mężczyzny.
