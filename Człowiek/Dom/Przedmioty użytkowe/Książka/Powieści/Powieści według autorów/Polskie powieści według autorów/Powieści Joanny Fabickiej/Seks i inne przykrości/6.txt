Section: Seks i inne przykrości

Komputer w dalszym ciągu nie działa. Zacząłem wobec tego czytać książki. Na śmierć zapomniałem, że jestem intelektualistą i muszę trzymać poziom. Na pierwszy ogień poszła nagroda Nike (i pomyśleć, że niektórzy kojarzą to ze sportową firmą od adidasów). Książka mówi o koszmarze dzieciństwa w cieniu ojca psychopaty. Mnie co prawda nikt nie bił, ale emocjonalne spustoszenie poczynione przez beztroskich rodziców jest równie dotkliwe jak kary cielesne. Hm… to podobno powieść autobiograficzna, a jednak jej autor nie wygląda na nienormalnego. Może więc i przede mną jest jakaś przyszłość. P o mi m o mojej rodziny.
