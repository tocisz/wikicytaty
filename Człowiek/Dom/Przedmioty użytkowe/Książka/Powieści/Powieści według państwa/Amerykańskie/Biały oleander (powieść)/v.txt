Section: Biały oleander (powieść)
Postać: Astrid Magnussen
Źródło: rozdział 32, s. 421

W ciemnym odcisku dłoni na szybie widziałam swój rozmazany obraz, ale także twarz mojej matki jarzącą się na dachu domu w niepoznawalnym mieście, rozmawiała z księżycem w trzeciej kwadrze. Chciałam usłyszeć, co mówi. Chciałam znów poczuć zapach tej spalonej północy, chciałam poczuć na twarzy ten wiatr. Było to sekretne pragnienie, jak piosenka, od nucenia której nie można się powstrzymać, albo miłość do kogoś, kogo nie można mieć. Nieważne, w którym kierunku pójdę, mój kompas zawsze będzie pokazywał na zachód. Zawsze będę wiedziała, która jest godzina w Kalifornii.
