Section: Boomeritis

Chloe powoli uniosła oczy ku niebu, co oznaczało nieuchronną śmierć z nudów. Nie wiem dlaczego, ale wciąż podobała mi się ta Chloe. Sądzę, że to jej przewrotność i spryt, przeciwwaga mojego mamrotania i zacinania się w mowie i myśli. A iluż cudownie głupich i jakże żywych zjawisk nigdy bym bez niej nie zobaczył ani nie spróbował? Mimo to nie mogłem się powstrzymać od pytania, co ja takiego w niej widzę. Nie, to właściwie nie to mnie niepokoiło. Co ktoś taki jak ona widział we mnie – to pytanie zaczęło mnie nękać.
