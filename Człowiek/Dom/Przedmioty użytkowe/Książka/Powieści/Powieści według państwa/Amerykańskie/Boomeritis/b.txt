Section: Boomeritis

Kolejne dni przegadywaliśmy przez telefon, rozmawialiśmy godzinami, drążyliśmy swoje wnętrza, nurkowaliśmy coraz głębiej w studni, która się między nami rozwarła. Ja niedawno zakończyłem ośmioletni związek, a ona trzyletni, była związana z facetem o imieniu Bill. Po raz pierwszy byłem wolny i niezależny, po raz pierwszy od dziesięciu lat, więc postanowiłem, że poświęcę moje życie medytacji i muzyce. Taki miałem chytry plan. Po jednym dniu z Darią podarłem ten plan na strzępy i gdzieś w moim umyśle zaczęło się rodzić wielkie pytanie.
