Section: Boomeritis

Nieco później, tej samej nocy, uprawialiśmy coś w rodzaju seksu, ale tak naprawdę on nigdy się nie zaczął, a raczej nigdy nie skończył, bo w porównaniu ze świetlistym szczęściem płynącym z ecstasy seks cielesny był rozczarowaniem jak przyciężkawy intruz wdzierający się w wirującą, migoczącą i ekscytującą przestrzeń. Nawet piersi Chloe były mało pociągające na tle rosnącej, niebiańskiej euforii. Gdzie kończy się ciało i zaczyna muzyka? Czy tak by to wyglądało, gdybyśmy naprawdę mogli zniknąć w cyberprzestrzeni? Płynąć w powietrzu bezcieleśnie, podróżować z prędkością myśli, człowiek rozszczepiony dziesiętnie na miliardy bajtów, które kaskadą płyną przez światłowody, to przygoda, w porównaniu z którą nawet seks wydaje się nudny...
