Section: Boomeritis

Oto co mówi Foucault: jeżeli przyjrzymy się dobrze poprzednim epokom, jeżeli spojrzymy na to, co uważano wtedy za prawdę – stanie się oczywiste, że „prawda” jest zjawiskiem arbitralnym, nomadycznym czy też wędrownym, zależnym od kontekstu kulturowego i kształtowanym przez historię. Co się w zasadzie stało z siedmioma grzechami głównymi? Czy dziś ktoś wierzy, że przez obżarstwo lub chciwość można wylądować w piekle? Boże, w dzisiejszym świecie siedem grzechów głównych jest warunkiem wstępnym i koniecznością, jeśli człowiek chce studiować na wydziale prawa. (...)
Jeżeli historia jest siedliskiem tylu tez głoszonych jako prawdy absolutne, skąd mamy wiedzieć, że dzisiejsze „prawdy” czymkolwiek się od nich różnią? Tak zwana prawda zmienia się niemal tak często jak moda damska.
