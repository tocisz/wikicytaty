Section: Boomeritis

Przez kilka dni byłem zupełnie zagubiony i oszołomiony; na podstawie tej niszczącej informacji pisałem w wyobraźni fabuły głupich książek fantastycznonaukowych. Co by do cholery można było robić, żyjąc dwieście tysięcy lat? No cóż, pierwszego dnia włożyć grosz do banku i czekać, aż narośnie procent, a kiedy ma się czterysta lat i zaczyna przygotowywać do prawdziwego życia, jest się miliarderem. Spać z kim popadnie; w wieku stu dwudziestu tysięcy lat człowiek przespał się już ze wszystkimi na całej planecie. To z pewnością byłoby przygnębiające; trzeba by chodzić do psychoanalityka przez pierwsze pięć tysięcy lat spędzonych z własną matką.
