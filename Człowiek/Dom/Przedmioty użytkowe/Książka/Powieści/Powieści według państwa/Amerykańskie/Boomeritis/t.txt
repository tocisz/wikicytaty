Section: Boomeritis

To było, jeszcze zanim zacząłem rozumieć tortury, które Chloe zadawała własnemu ciału, blizny na jej skórze, pęknięcia na jej duszy, w których chowała się miniaturowa wersja cierpień biednego Damiensa. Przy każdej torturze Damiens wrzeszczał: „Przebacz mi, Boże! Przebacz mi, Panie!”. Miesiące potrwało, zanim nauczyłem się rozróżniać zarysy podobnych okrzyków Chloe, jej rodzaj Boga, którego błagała o przebaczenie.
