Section: Księga Wyzwań Dasha i Lily / Inne
Opis: rozmowa ciotki Lily i Dasha.
Źródło: rozdział jedenasty, s. 180
Zobacz też: herbata

– (…) Nim zadam ci kilka pytań, może chciałbyś napić się herbaty?
– To zależy od tego, jaką herbatę mi pani proponuje.
– Cóż za skromność. Co powiesz na mieszankę Earl Grey?
Pokręciłem przecząco głową.
– Smakuje jak ołówkowe strużyny.
– Lady Grey?
– To to samo, tylko trochę słabsze.
– Może rumianku?
– Równie dobrze mógłbym spróbować wywaru z motylich skrzydełek.
– Zielona herbata?
– Chyba raczy pani żartować.
Starsza pani uśmiechnęła się.
– Nie mówiłam poważnie.
– Wie pani, co robią krowy przez cały dzień? Żują, żują, żują trawę. Picie zielonej herbaty jest jak całowanie się z taką krową. I to z języczkiem.
– Pijesz miętę?
– Tylko pod przymusem.
– English Breakfast?
– Bingo! – klasnąłem ochoczo.
Gospodyni nie ruszyła się z fotela.
– Problem w tym, że mi się skończyła.
– Nie szkodzi – odparłem.
