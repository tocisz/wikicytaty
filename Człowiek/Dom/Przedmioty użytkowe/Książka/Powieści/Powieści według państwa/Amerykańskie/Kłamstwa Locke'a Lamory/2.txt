Section: Kłamstwa Locke'a Lamory

– Kradnę tylko dlatego, że moja biedna rodzina potrzebuje pieniędzy na życie!
Locke Lamora wygłosił te słowa z wysoko wzniesionym kieliszkiem wina (…).
– Kłamca! – krzyknęli chórem.
– Kradnę tylko dlatego, że ten występny świat nie pozwala mi pracować i prowadzić uczciwego życia! – krzyknął Calo, wznosząc kieliszek.
– KŁAMCA!
– Kradnę tylko dlatego, że muszę utrzymywać mojego biednego. leniwego brata bliźniaka, którego indolencja złamała serce mojej matce! – Galdo trącił Calo łokciem, wykrzykując te słowa.
– KŁAMCA!
– Kradnę tylko dlatego, że… – zaczął Jean – chwilowo wpadłem w złe towarzystwo.
– KŁAMCA!
Ostatnia część rytuału należała do Pędraka. Chłopiec wzniósł kieliszek nieco drżącą ręką i wrzasnął:
– Kradnę tylko dlatego, że to ubaw jak cholera!
– Drań!
