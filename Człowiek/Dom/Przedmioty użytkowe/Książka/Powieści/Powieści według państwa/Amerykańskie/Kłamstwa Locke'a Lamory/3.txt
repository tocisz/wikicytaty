Section: Kłamstwa Locke'a Lamory

– Pędrak – powiedział Calo. – Locke jest naszym bratem i kochamy go bezgranicznie, ale cztery najbardziej zgubne słowa w therińskim to „Locke by to docenił”.
 – Konkurować z nimi mogą tylko słowa „Locke nauczył mnie nowej sztuczki” – dodał Galdo.
 – Jedyną osobą, której udają się sztuczki Locke'a Lamory...
 – ... jest Locke...
 – ... ponieważ uważamy, że bogowie go oszczędzają, gdyż szykują mu naprawdę spektakularną śmierć. Jakieś noże, rozpalone żelazo...
 – ... i pięćdziesiąt tysięcy kibiców.
