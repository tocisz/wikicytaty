Section: Studentka na wybiegu
Źródło: prolog

Opowieści o początkach kariery modelki są zawsze takie same – było sobie brzydkie kaczątko, którego nikt nawet nie prosił do tańca. Aż któregoś dnia, zazwyczaj podczas jakiejś akcji przyciągającej tłumy, jak sprzedaż lodów, jazda konna na oklep czy roznoszenie staruszkom słodkich babeczek, zjawiał się piękny książę pod postacią łowcy talentów albo dobra wróżka ze swą czarodziejską różdżką, która sprawia, że – hokus-pokus! – Kopciuszek dostaje się na okładkę „Vogue'a”.
Nie wierzcie w takie dyrdymały.
