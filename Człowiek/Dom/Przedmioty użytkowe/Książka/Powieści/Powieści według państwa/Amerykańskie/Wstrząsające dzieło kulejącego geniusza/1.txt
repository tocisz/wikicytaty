Section: Wstrząsające dzieło kulejącego geniusza

Czuję, że jeśli ktoś nie jest przejęty sobą, to pewnie jest nudny. Zresztą i ci przejęci też potrafią być nudni. Najlepszym rodzajem są ci, którzy zwracają się na zewnątrz; wszystko, co robią, jest zawsze w jakimś stopniu pod publiczność, robią coś, tak żeby ludzie wiedzieli albo przynajmniej wcześniej lub później dowiedzieli się (…), bo my dorastaliśmy, siebie pojmując w relacji do tej całej sfery: polityka, media, rozrywka; w swoich bezpiecznych i wygodnych domach rozmyślaliśmy, jak byśmy pasowali do tej czy innej grupy, tego czy innego programu tele albo filmu, jak byśmy wyglądali jako ich uczestnicy. To ludzie, dla których idea życia anonimowego jest irracjonalna, bezsensowna.
