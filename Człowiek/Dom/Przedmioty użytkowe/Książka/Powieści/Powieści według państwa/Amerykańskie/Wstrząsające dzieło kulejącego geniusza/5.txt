Section: Wstrząsające dzieło kulejącego geniusza

Sprawy tak się ułożyły, iż miałem wychodne raz w tygodniu, czy nawet raz na dziesięć dni, jeśli więc udało się znaleźć kogoś do opieki, kiedy coś tam miało się wydarzyć, zależało mi, żeby ta osoba przyszła jak najwcześniej, abym i ja miał odpowiednio więcej czasu, szósta, siódma, a wtedy gnałem do miasta, żeby coś zjeść ze wszystkimi, którzy się zeszli, czasami po prostu siedzieli, najczęściej u Moodiego, oglądali kablówkę, szykowali się, a ja wpadałem, wciskałem się na sofę z piwem z lodówki i chłonąłem każdą minutę, nie wiedząc, kiedy znowu się powtórzy, a dla nich to była normalka, nie mieli najmniejszego pojęcia, czym to jest dla mnie, nawet jeśli dostawałem malutkiego świra, odrobię przesadzałem, śmiałem się za często, piłem za szybko, zaraza drugie z lodówki, nie, w porządku, wszystko jest OK, oczekiwanie, że coś się wydarzy, że pójdziemy w jakieś dobre miejsce, zrobimy coś, żeby ten wieczór się liczył, żeby było warto.
