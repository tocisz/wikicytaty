Section: Śmiertelni nieśmiertelni

Ken robi wszystkie zakupy, pranie i wszelkie prace domowe, za co jestem mu szalenie wdzięczna, gdyż enzymy powodują zmęczenie. Jest na moje zawołanie, spokojny, zawsze dostępny, kiedy go potrzebuję, słodki i kochający Wieczorami tulimy się do siebie i zastanawiamy się, co się stało z naszym życiem. Jesteśmy wściekli, zdenerwowani i źli, że musiało się nam to przydarzyć, że w ogóle ludziom przytrafiają się takie rzeczy. Uczymy się głęboko oddychać i akceptować to, co jest (przynajmniej chwilami!), cieszyć się z życia takiego, jakie jest, doceniać chwile bliskości i radości, wykorzystać te przerażające, rozdzierające serce doświadczenia, aby otworzyć się na życie i zwiększyć współczucie.
