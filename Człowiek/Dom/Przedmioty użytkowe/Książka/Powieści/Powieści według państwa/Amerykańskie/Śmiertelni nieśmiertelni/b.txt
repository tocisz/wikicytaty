Section: Śmiertelni nieśmiertelni

Tak więc wracałem do zwyczajnego świata – stamtąd, gdzie Ken i Treya byli poza czasem, tam, gdzie część o imieniu Ken kocha część o imieniu Treya, a część Treya może umrzeć. Nie mogłem znieść myśli, że ją stracę. Jedynym źródłem oparcia było dla mnie utrzymywanie świadomości przemijania, kiedy kocha się wszystko właśnie dlatego, że tak szybko przemija. Powoli uczyłem się, że miłość nie oznacza trzymania, jak zawsze mi się wydawało, lecz raczej oznacza odpuszczenie.
