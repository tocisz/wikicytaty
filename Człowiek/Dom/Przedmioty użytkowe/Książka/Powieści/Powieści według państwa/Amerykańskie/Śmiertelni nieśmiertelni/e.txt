Section: Śmiertelni nieśmiertelni

Serce mi pękło. W umyśle pojawiło się zdanie wypowiedziane przez Da Free Johna: „Ćwicz ranę miłości... Ćwicz ranę miłości”. Prawdziwa miłość rani, prawdziwa miłość sprawia, że jesteś całkowicie bezbronny i otwarty, prawdziwa miłość wynosi cię poza ciebie samego i dlatego prawdziwa miłość cię zniszczy. Ciągle sobie powtarzałem: jeżeli miłość cię nie niszczy, to nie znasz miłości, oboje ćwiczyliśmy ranę miłości i teraz oto byłem zdruzgotany. Kiedy spoglądam wstecz, wydaje mi się, że umarliśmy wtedy oboje.
