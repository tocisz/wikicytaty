Section: Śmiertelni nieśmiertelni

Schopenhauer w swej teorii sztuki twierdził, że zła sztuka kopiuje, dobra tworzy, a wybitna przekracza wszystko. Mówiąc o przekraczaniu, miał na myśli „przekraczanie dwoistości podmiot-przedmiot”. Wielkie dzieła sztuki mają coś wspólnego-wydobywają wrażliwego widza z niego samego i przenoszą w sztukę tak całkowicie, że zupełnie znika jego poczucie odrębnego ja a przynajmniej na krótką chwilę jest on wchłonięty przez niedualistyczną i wieczną świadomość. Innymi słowy, wielka sztuka jest mistyczna, niezależnie od jej wymowy. Nigdy nie wierzyłem, że sztuka ma taką moc, dopóki nie zobaczyłem van Gogha. Było to czyste oszołomienie. Zaparło mi dech w piersiach, straciłem poczucie ja.
