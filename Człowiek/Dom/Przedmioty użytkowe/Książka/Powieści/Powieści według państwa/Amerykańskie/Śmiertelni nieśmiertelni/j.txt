Section: Śmiertelni nieśmiertelni

Wydaje mi się, że większość mojego pokolenia uważa, iż „szczerość jest najlepszą taktyką” i że małżonkowie powinni rozmawiać o wszystkim, co ich martwi. Jest to złe założenie. Otwartość pomaga i jest ważna, ale tylko do pewnego momentu. W jakiejś chwili otwartość może stać się bronią, sposobem na zranienie kogoś: „Ale przecież ja tylko mówiłem prawdę”. Mam w sobie wiele gniewu i żalu w związku z sytuacją, w której postawił nas rak Trei, ale przecież nie ma sensu winić jej o to wszystko. Męczy się tak samo jak ja. A jednak wciąż jestem pełen gniewu, nienawiści i urazy. Tak więc nie powinno się dzielić tym ze swoim ukochanym, nie powinno się go tym obarczać. Płacisz terapeucie i jego obarczasz całym tym piekłem.
