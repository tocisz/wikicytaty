Section: Walkirie

Zwracają się do Ciebie grzeszni wojownicy. Ci, którzy zawsze używają najlepszej broni przeciwko samym sobie. Ci, co się uważają za niegodnych błogosławieństwa. Ci, co są przekonani, że nie urodzili się po to, aby zaznać szczęścia. Ci, co się czują gorsi od innych. Zwracają się do Ciebie ci, którzy doszli do bram wolności, spojrzeli na Raj i zdecydowali: „To nie dla nas, nie wolno nam wejść, nie zasługujemy na to.” Zwracają się do Ciebie ci, których osądzili bliźni, którzy w końcu uwierzyli, że większość zawsze ma rację. Zwracają się do Ciebie ci, którzy osądzili i skazali samych siebie.
