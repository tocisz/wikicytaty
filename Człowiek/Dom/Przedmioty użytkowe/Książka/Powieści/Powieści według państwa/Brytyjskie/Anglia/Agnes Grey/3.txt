Section: Agnes Grey / O Agnes Grey
Opis: recenzja Wichrowych Wzgórzach i Agnes Grey w „New Monthly Magazine”.
Źródło: Anna Przedpełska-Trzeciakowska, Na plebanii w Haworth, op. cit., s. 314, 315

Wichrowe wzgórza pióra Ellisa Bella to straszliwa opowieść, powiązana z równie przerażającym i odstręczającym miejscem. Powinna się nazywać Obmierzłe Wzgórza, bo trudno sobie wyobrazić coś, przy czym umysł i ciało instynktownie bardziej się wzdryga niż ów dwór i jego mieszkańcy… Agnes Grey pióra Actona Bella należy do książek całkiem innego rodzaju… Ma nad tamtą jedną przewagę, tę mianowicie, iż choć pisana jest mniej ambitnym i mniej odrażającym językiem, napełnia umysł trwałym obrazem miłości i szczęścia, które przychodzi po niedoli i lekceważeniu, i uczy nas, by całym sercem ufać w najwyższą mądrość i dobroć.
