Section: Dziwne losy Jane Eyre / O Jane Eyre
Autor: William Makepeace Thackeray
Źródło: Anna Przedpełska-Trzeciakowska, Na plebanii w Haworth, Prószyński i S-ka, Warszawa 1998, s. 320, 321

Nie potrafię zgadnąć, kim jest autor – jeśli kobietą to zna język lepiej niż większość dam albo też odebrała klasyczne wykształcenie. To świetna książka – mężczyzna i kobieta kapitalni – styl bardzo bogaty i, powiedziałbym, rzetelny, przez jakiś czas myślałem, że to Kinglake. Fabułą wydaje mi się trochę znajoma. Niektóre sceny miłosne doprowadziły mnie do łez (…). St. John, misjonarz, chybiony, ale dobrze chybiony, fragmenty świetne. Nie mam pojęcia, czemu Panu to mówię, pewnie dlatego, że bardzo jestem przejęty Jane Eyre i bardzo nią ukontentowany. To pisała kobieta, ale która? Proszę przekazać autorowi słowa mojego szacunku i wdzięczności, jego książka to pierwsza angielska powieść (…), jaką udało mi się od dłuższego czasu przeczytać.
