Section: Zwierzenia Georgii Nicolson

– Tom mówi, że jeśli szczęście nam dopisze, może zobaczymy nawet lisy!
– Hurra! – mruknęłam z ironią, ale przypomniało mi się, że mam u niej nocować, więc zmieniłam swoją wypowiedź na: – Hurra, mam nadzieję, że zobaczymy lisy, może nawet jakieś... te... kozy.
– Kozy? Kozy nie żyją w lesie, tylko na farmach.
– Może im się znudzi spokojne życie na farmie i przyjdą do lasu, żeby zawrzeć nowe przyjaźnie?
– Nabijasz się ze mnie.
– Jas, stwierdzam tylko fakt, że to niesprawiedliwe, że lisy, borsuki i inne dzikie zwierzęta, które nie kiwną palcem w bucie, żeby pomóc innym, mogą sobie chodzić luzem po lesie, a biedne stare kozy, które dają mleko i tak dalej, muszą siedzieć w zamknięciu. Tylko tyle chciałam powiedzieć.
– Muszę już kończyć.
I odłożyła słuchawkę.
