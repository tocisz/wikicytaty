Section: Piotruś Pan i Wendy

Mogę wam powiedzieć, że gotowanie trzymało ją ciągle przy garnki, mimo, że w garnku nic nie było, a poza tym nie było w ogóle garnka. A jednak musiała bez przerwy czuwać, aby nie wykipiało. Nigdy nie było wiadomo, czy zjedzą prawdziwy posiłek, czy tylko na-niby, bo wszystko zależało od kaprysu Piotrusia. Umiał on jeść, jeżeli było to częścią jakiejś zabawy, ale nie umiał opychać się tylko po to, żeby się najeść, co, jak wiadomo, większość dzieci najbardziej lubi. Na-niby było dla niego tak prawdziwe, że podczas posiłków na-niby mogłeś zauważyć, jak się zaokrągla.
