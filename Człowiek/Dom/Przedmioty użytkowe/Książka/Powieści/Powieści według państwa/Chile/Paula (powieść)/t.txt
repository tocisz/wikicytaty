Section: Paula (powieść) / M

Mężczyźni kontrolują politykę i gospodarkę, kulturę i obyczaje, ustanawiają prawa i stosują je według własnego widzimisię, a kiedy presja społeczna i aparat prawny nie wystarczą, żeby nałożyć na kobietę jeszcze cięższe jarzmo, przychodzi do pomocy religia z jej niezaprzeczalnym patriarchalnym wydźwiękiem. Jest rzeczą karygodną, że same matki przyczyniają się do kontynuacji i umacniania tego systemu chowając aroganckich synów i służalcze córki; gdyby doszły do porozumienia i uznały, że trzeba to zmienić, mogłyby skończyć z władzą machos w ciągu jednego pokolenia (…) Mężczyźni przychodzą i odchodzą, a kobiety trwają, są jak drzewa zakorzenione na stałe w ziemi.
