Section: Dobry wojak Szwejk w niewoli

Lekarze sądowi są zdania, że oskarżony Szwejk, objawiając przez różne okrzyki, że pragnie służyć jego cesarskiej mości aż do ostatniej kropli krwi, czynił tak z powodu umysłowej demencji, albowiem lekarze sądowi uważają, iż człowiek normalnie rozwinięty umysłowo unika chętnie służby wojskowej. Miłość Szwejka do Najjaśniejszego cesarza ma charakter anormalny i wypływa jedynie z jego niskiego duchowego poziomu.
