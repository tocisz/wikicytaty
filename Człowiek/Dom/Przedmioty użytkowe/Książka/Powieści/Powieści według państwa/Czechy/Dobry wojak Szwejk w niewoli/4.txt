Section: Dobry wojak Szwejk w niewoli

Zawsze podczas wojny pojawia się zwiększona ilość chorób psychicznych. Wywołują je same z siebie różne okropności wojny, strach jednostek przed śmiercią, kłopoty opuszczonych rodzin i jeszcze cały szereg innych przyczyn, biorących początek w krwawym rzemiośle.
Szczególnie w Austrii choroby umysłowe rozszerzyły się podczas wojny do niebywałych rozmiarów, ponieważ było wielu, którzy za pomocą zdrowego rozumu nie mogli zrozumieć powodów, dla których mieliby swoje życie ofiarować za to państwo. Miało to źródło w historii, w traktowaniu czeskich żołnierzy w koszarach i na frontach, krótko mówiąc płynęło to z przeklętego związku ziem czeskich z austro – węgierską monarchią. To wszystko mogło przywieść do szaleństwa.
