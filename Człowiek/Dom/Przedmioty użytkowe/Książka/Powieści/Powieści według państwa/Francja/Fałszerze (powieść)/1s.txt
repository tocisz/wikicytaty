Section: Fałszerze (powieść) / P
Źródło: rozdział VII, część II

Passavent… lepiej o nim nie mówić, prawda? Nic nie jest zarazem bardziej zgubne i bardziej oklaskiwane jak ludzie tego rodzaju, co on – chyba takie kobiety, jak lady Griffith. Zrazu, muszę przyznać, imponowała mi. Ale prędko spostrzegłem swój błąd. Tego rodzaju osoby wycięte są z cienkiego materiału. Ameryka dostarcza ich dużo, ale nie ona jedna je produkuje. Majątek, inteligencja, piękność, wydaje się, że mają wszystko oprócz duszy. (…). Nie czują ciążącej na sobie żadnej przeszłości, żadnego przymusu; są bez obowiązków, bez panów, bez skrupułów; swobodne i samowolne, są rozpaczą autora, który wydobywa z nich tylko bezwartościowe działanie.
