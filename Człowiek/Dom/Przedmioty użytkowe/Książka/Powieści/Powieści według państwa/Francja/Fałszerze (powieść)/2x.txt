Section: Fałszerze (powieść) / Z
Postać: Edward
Źródło: rozdział V, część III

Zaczynam już widzieć jak przez mgłę to, co nazwę treścią wewnętrzną mojej książki, jest to, będzie to walka pomiędzy światem rzeczywistym a wyobrażeniem, jakie o nim sobie urabiamy. Sposób, w jaki narzuca się nam świat widzialny i w jaki my chcemy narzucić zewnętrznemu światu naszą interpretację indywidualną, stanowi nasz dramat życiowy. Opór faktów każe nam przenosić konstrukcję idealną w dziedzinę marzenia albo w dziedzinę nadziei przyszłego życia, gdzie chce się wzmocnić nasza wiara po wszystkich zawodach, jakich doznała od rzeczywistości.
