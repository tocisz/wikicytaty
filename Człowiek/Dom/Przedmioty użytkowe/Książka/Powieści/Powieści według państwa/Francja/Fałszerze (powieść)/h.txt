Section: Fałszerze (powieść) / C
Postać: Mr. La Perouse o eutanazji.
Źródło: rozdział XIII, część I
Zobacz też: religia

– Czy i pan także sądzi, że to jest niedobrze? Nigdy nie mogłem zrozumieć, dlaczego religia nam tego zabrania. Dużo myślałem o tym w ostatnich czasach. Kiedy byłem młody, prowadziłem życie nader surowe. Cieszyłem się z siły mego charakteru za każdym razem, gdy odrzucałem pomoc. Nie rozumiałem tego, że, myśląc o wyzwoleniu, stawałem się coraz bardziej niewolnikiem mej pychy. Każde z tych zwycięstw nad sobą było jednym obrotem klucza więcej, na jaki zamykałem moje więzienie. To właśnie miałem na myśli, mówiąc panu przed chwilą, że Pan Bóg mnie nabrał. Sprawił, że moją pychę uważałem za cnotę. Bóg zakpił ze mnie. Bawię Go. On się bawi nami, jak kot z myszą. Posyła nam pokusy, o których z góry wie, że ich nie zwalczymy; a kiedy my je jednak przezwyciężamy, mści się jeszcze bardziej na nas. Dlaczego gniewa się On na nas? l dlaczego…
