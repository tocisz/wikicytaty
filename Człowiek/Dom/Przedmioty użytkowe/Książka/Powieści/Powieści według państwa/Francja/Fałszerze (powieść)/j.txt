Section: Fałszerze (powieść) / C
Postać: La Perouse
Źródło: rozdział XVIII, część III
Zobacz też: Bóg

– Czy pan zauważył, że na tym świecie Pan Bóg wciąż milczy? Mówi tylko szatan, a przynajmniej…(…) – pomimo całej naszej uwagi udaje się nam usłyszeć tylko jego. Nie mam uszu, aby usłyszeć głos Boga. Słowo Boże! Czy pan zastanawiał się kiedy, co to znaczy…(…) Myślałem często, że Słowo Boże to cały stworzony świat. Ale szatan je opanował i gwar szatana zagłusza głos Boga. (…) A o ile po śmierci czas już nie istnieje, jeżeli natychmiast wchodzimy do Wieczności, czy pan myśli, że wtedy będziemy mogli słyszeć Boga… bezpośrednio? (…) Nie, nie. Szatan i Bóg to jedno, oni są w zgodzie. Staramy się wierzyć, że wszystko zło, które jest na świecie, pochodzi od diabła, ale to tylko dlatego, że w przeciwnym razie nie znaleźlibyśmy w sobie dosyć siły, aby przebaczyć Bogu. On bawi się nami jak kot z myszą, którą zamęcza… A potem jeszcze wymaga, żebyśmy mu byli wdzięczni. Wdzięczni za co, za co?…
