Section: Fałszerze (powieść) / D
Źródło: rozdział VI, część II

Dlaczego stara się wmówić w siebie teraz, że chodzi mu tylko o dobro Borysa? Kłamać przed drugimi, to jeszcze ujdzie, ale przed samym sobą? Czy potok, który zatapia dziecko, przypuszcza, że gasi jego pragnie?… Nie przeczę, że na świecie zdarzają się czyny szlachetne, wspaniałomyślne i nawet bezinteresowne, twierdzę tylko, że za najpiękniejszą pobudką chowa się często zręczny szatan, który umie wyciągnąć zysk z tego, co mu się wydarło.
