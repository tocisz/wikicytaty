Section: Fałszerze (powieść) / G
Postać: Wincenty Molinar
Źródło: rozdział XVII, część I

Gdy badam gałąź, dowiaduję się, że szypułka każdego liścia ochrania pączek, który w następnym roku jest zdolny do samoistego życia. Gdy widzę, że z tylu pączków najwyżej dwa się rozwijają, skazując swoim rozrostem pozostałe na zanik, nie mogę się wstrzymać od myśli, że tak bywa z człowiekiem. Te pączki, które się rozwijają prawidłowo, są zawsze pączkami końcowymi, to znaczy: najbardziej oddalonymi od pnia rodzinnego. Jedynie przez nacięcie lub wyginanie zatrzymując soki, zmuszamy do życia zarodki najbliższe pnia, które by inaczej zmarniały. I w ten sposób doprowadza się do owocowania gatunki najbardziej oporne, które pozostawione same sobie wydałyby tylko liście. Ach, co to za dobra szkoła, sad albo ogród! (…) O ile się umie obserwować, więcej się można nauczyć na podwórku przy drobiu, w psiarni, akwarium, królikarni lub oborze aniżeli z książek, a nawet, wierzcie mi, w towarzystwie ludzi, gdzie wszystko jest mniej lub więcej fałszywe.
