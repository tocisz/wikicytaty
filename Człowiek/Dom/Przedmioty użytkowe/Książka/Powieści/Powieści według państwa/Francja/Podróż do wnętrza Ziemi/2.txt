Section: Podróż do wnętrza Ziemi
Opis: relacja narratora z poszukiwania środka transportu, który zawiezie głównych bohaterów na Islandię.

Miałem nadzieję, że może nie będzie środka transportowego – ale nic z tego! „Valkyrie”, mały duński szkuner, 2 czerwca miała wyruszyć z portu do Reykjaviku. Dowódca tego statku, kapitan Bjarne, był właśnie na pokładzie. Przyszły pasażer profesor Lidenbrock z taką radością ściskał jego dłoń, że o mało nie zmiażdżył mu palców. Dzielny człowiek był nieco zdziwiony podobną wylewnością. Uważał, że rejs do Islandii to najzwyklejsza rzecz na świecie, skoro taki jest jego zawód. Zacny kapitan wykorzystał ten entuzjazm i kazał nam zapłacić podwójną stawkę za podróż na swoim statku, lecz my nie byliśmy zbyt drobiazgowi.
