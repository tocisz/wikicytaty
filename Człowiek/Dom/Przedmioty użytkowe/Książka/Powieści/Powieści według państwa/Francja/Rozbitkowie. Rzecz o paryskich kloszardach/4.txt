Section: Rozbitkowie. Rzecz o paryskich kloszardach
Źródło: s. 423

Niewyrażone i nieuświadomione reguły wymiany między opiekunem a podopiecznym decydują o tym, że potrzeby mogą być formułowane jedynie w kategoriach operacyjnych, wokół uchwytnego i dobrze określonego symptomu. Do tej roli doskonale nadaje się objaw tak widoczny jak uzależnienie od alkoholu. Mechanizm doprowadza zresztą do redukującego i skostniałego utożsamiania podopiecznego z wcześniej ukształtowanymi wyobrażeniami, które go dotyczą. W ten sposób pacjent o niejednoznacznym, złożonym, a nawet niemożliwym do uchwycenia problemie przekształca się w „chorego alkoholika”, a to schorzenie jest już dobrze znane.
