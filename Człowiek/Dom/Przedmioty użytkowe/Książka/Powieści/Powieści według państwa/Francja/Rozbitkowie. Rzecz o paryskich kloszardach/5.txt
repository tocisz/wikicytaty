Section: Rozbitkowie. Rzecz o paryskich kloszardach
Źródło: s. 438

Opiekunowie muszą przezwyciężyć pragnienie uzdrawiania, jak i potrzebę zwalczenia lęku nonsensu poprzez ucieczkę w działanie. Czyli muszą wstąpić na trudną drogę niezbędnej ascezy: rozpocząć spokojną kontemplację pacjentów. Aby to uczynić, muszą pogodzić się ze swą niemocą i zrezygnować ze zwykłych źródeł gratyfikacji (zręczność i skuteczność techniczna, narcyzm wiedzy i umiejętności, prestiż społeczny, itp.). Potrzebują „ja” wystarczająco silnego, by móc spokojnie zrezygnować z siebie samych. Muszą wznieść się na poziom satysfakcji przewyższającej zadowolenie czerpane z wykonywania profesjonalnych gestów (...) Zrozumieć, że poza sferą tego, co jest do „zrobienia”, istnieje inna przyjemność, a mianowicie estetyczne spojrzenie na człowieka w jego iście barokowej różnorodności.(...) Podopieczny jako „cel sam w sobie”, nie musi robić nic więcej poza tym, żeby być dokładnie takim, jaki jest. To jego rozumowanie i jego rzeczywistość są najważniejsze.
