Section: Rozbitkowie. Rzecz o paryskich kloszardach
Źródło: s. 348

Zwracam tu właśnie uwagę na wysoce patogenny wymiar wykluczenia jako czynnika zdolnego zniekształcić psychiczne wnętrze jednostki. Śmiercionośna potęga wykluczenia działa na dwóch poziomach. Wyrzuca ludzi poza granice świata pracy i korzyści z niego płynących, skazuje ich na żałosną egzystencję, na cierpienie spowodowane złym odżywianiem i skrajnym wyczerpaniem, spotykanym w XIX wieku. Mechanizm wykluczenia potrafi jednak również zagnieździć się w sercach niektórych ludzi. Stają się oni wówczas swymi własnymi oprawcami, nieświadomie podtrzymującymi i wręcz reprodukującymi warunki, które doprowadzają ich do wykluczenia.(...) Wykluczenie działa wtedy jak wirus, który dostawszy się do serca człowieka, zmusza do pomnażania go w nieskończoność.
