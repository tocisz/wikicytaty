Section: Jedyna wolność / N
Opis: Benilde Loureiro de Silva do Etelviny o Cecili i Moraisie a może i o Gilbercie

Niezależnie od tego, jak bardzo zakochana jesteś w mężczyźnie, musisz zachować pewną godność, rezerwę, musisz umieć powiedzieć: „Na to się nie zgadzam.”, choćby cię to miało nie wiem ile kosztować (…) My kobiety mamy większą skłonność do ulegania uczuciom i nieliczenia się z niczym innym. A to właśnie błąd, ponieważ przychodzi chwilka, kiedy wiele z tego, co zaakceptowałaś na początku, okazuje się nie do zniesienia i zaczynasz wtedy czynić wyrzuty, podczas gdy wyłącznie ty ponosisz winę, bo przecież sama się uparłaś i na nic nie zważałaś. To jest złe również ze względu na tę drugą stronę, działa odwrotnie do oczekiwań, ponieważ nie szanuje się czegoś, co przyszło z taką łatwością, tak już nas skonstruowano, i jeśli ktoś wszystko ci ułatwia, doceniasz to mniej, niż gdybyś się musiała zdobyć na wysiłek.
