Section: Jedyna wolność / W
Postać: Gilberto i Etelvina da Silva

– Wszyscy walczymy, żeby się wyzwolić z całej masy więzów narzucanych nam przez życie. Ale ty, z powodu niezwykłych warunków, w których upłynęło twoje dzieciństwo, więzów tych nie zaznałaś: nie miałaś autorytarnego ojca ani toksycznej matki, ani represyjnej albo zaborczej rodziny…ani nawet tego okropieństwa zwanego domem rodzinnym…I dlatego na zasadzie reakcji, tęsknisz za więzami, związkami, korzeniami…
– Być może to prawda. Chcę żeby mnie kochano, lubię, kiedy mnie ktoś potrzebuje, lubię też mieć coś swojego, nawet jeśli jest to zwyczajny hamak ogrodowy…(…) Denerwuje mnie tylko, że nie mam nic własnego, choćby głupiego miejsca do siedzenia (…). Jeśli się nie ma własnego miejsca. Gdzie można by spokojnie posiedzieć na tyłku, należy się starać nie zajmować zbyt długo cudzego; (…) nie być dla nikogo ciężarem, nie chcę litości i nie ponoszę winy za to, że nie znalazłam miejsca, gdzie mogłabym zostać na dłużej, które byłoby moje, gdzie ktoś by mnie kochał, na mnie czekał albo za mną tęsknił. (…) Nie wiem czego chcę, i dlatego ciągle mnie gdzieś nosi, ale za to wiem doskonale, czego nie chcę: nie chcę być wiecznym gościem, ubogą krewną, samotną ciotką albo osieroconą siostrzenicą, którą trzeba przyjąć pod swój dach…
