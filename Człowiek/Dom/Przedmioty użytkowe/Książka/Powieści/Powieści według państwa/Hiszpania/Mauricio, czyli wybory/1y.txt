Section: Mauricio, czyli wybory / S
Postać: ksiądz Serapio

Strzeż się sideł złego (…) Wiem, że słyszałeś tę przestrogę tysiące razy w szkole. Ale to nie to samo. Tylko słowa są te same. Bo w szkole powtarzali to bez przekonania, tylko dlatego, że tak nakazuje doktryna. Cóż oni mogą wiedzieć? Niczego nie doświadczyli na własnej skórze. Kiedy doświadczy się czegoś na własnej skórze, synu mój, wszystko wygląda inaczej. Doktryna też. Takie tam pieprzenie. (…) Dobrze, nieważne, dam ci inną radę. Oto ona: strzeż się złego, a jeśli nie chcesz strzec się złego, przynajmniej nie ufaj tym, którzy cię otaczają. Seditiones ipsas ornant. To znaczy, że nadużywają twojej dobrej woli. Twojej dobrej woli, a także twojej próżności. Dobra wola i próżność to dwie strony tego samego medalu.
