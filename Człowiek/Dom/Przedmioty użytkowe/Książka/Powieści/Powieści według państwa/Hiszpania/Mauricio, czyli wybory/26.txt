Section: Mauricio, czyli wybory / T
Postać: Mauricio Greis

Tylko umowa zawarta za powszechną zgodą pozwala ludziom funkcjonować pośród wszechobecnego chaosu, wywiązywać się z obowiązków, opierać się przytłaczającemu ciężarowi absurdu i sprzeczności. Ceremoniał, maska i mechaniczny język stanowiące korzeń i szkielet życia społecznego, one i tylko one sprawiają, że jednostka wiedzie swoje życie, wykonuje swój zawód, rozkazuje i słucha rozkazów, zarabia pieniądze, żyje w rodzinie, ma dzieci, stawia czoło przeciwnościom, niepowodzeniom i rozczarowaniom, znosi wątpliwości, strach i niepewność, walczy z chorobą i bólem, akceptuje pewność śmierci. Ale do tego trzeba mieć wiarę, której ja nie mam. Choćby szczyptę, ale trzeba. (…) Kluczem jest wiara. Przenosi góry i wszelkie inne tereny, zwłaszcza te, które umożliwiają spekulację nieruchomościami. Ale ja nie mam wiary. Kroczmy więc nieubłaganie ku końcowi, trwoniąc czas i środki, jak ta marynarka, brudna i mokra. (…) A sceptycyzm wyszedł już z mody.
