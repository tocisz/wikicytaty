Section: Prawda o sprawie Savolty / P
Postać: Javier Miranda Lugarte

Poprzez długie lata stałej i okrutnej walki, wszyscy biorący w niej udział, robotnicy, właściciele, politycy, terroryści, konspiratorzy stracili poczucie proporcji, zapomnieli motywy, zrezygnowali z osiągnięć. Bardziej złączeni antagonizmami i niepokojem niż rozdzieleni różnicami ideologicznymi, my, Hiszpanie, schodziliśmy w zamieszaniu po odwróconej Jakubowej drabinie, której szczeblami był splątany kłębek pomst, sprzymierzeń, donosów, represji i zdrad, prowadzących do piekła nieustępliwości opartej na strachu, na zbrodni, na rozpaczy.
