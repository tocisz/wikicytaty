Section: Prawda o sprawie Savolty / W
Postać: Javier Miranda Lugarte

– Wszędzie jest to samo.
– Cóż mogłem na ten temat powiedzieć? Wszystko to właściwie mnie nie obchodziło, bo nie miało związku z moim życiem. Przyjąłbym pewnie jak odrodzenie każdą najkrwawszą rewolucję, byleby przyniosła jakąkolwiek zmianę w moim szarym, o zamkniętych horyzontach życiu, w mojej katastrofalnej samotności, w moim ołowianym smutku. Nuda niby rdza przeżerała wszystkie godziny mej pracy, mego odpoczynku, życie wymykało mi się z rąk jak woda kapiąca z zepsutego kranu.
