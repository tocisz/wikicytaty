Section: Klara i półmrok
Postać: Brunon van Tysch do Klary Reyes

Nic z tego, co nas otacza, nic z tego, co wiemy lub czego nie wiemy, nie jest nam całkowicie nieznane ani całkowicie znane. Skrajności są łatwym rozwiązaniem. Podobnie ma się rzecz ze światłem. Nie istnieje k o m p l e t n a ciemność, nawet dla ślepca. Wiedziała pani? W ciemnościach aż się roi od form, zapachów i myśli… (…) Trzeba do tego dojrzeć. Kiedy dojrzewamy, zaczynamy w końcu rozumieć, że prawda jest rzeczą względną. To tak, jakby nasze oczy przyzwyczajały się do życia. Zaczynamy rozumieć, że dzień i noc, a może nawet życie i śmierć, nie są niczym innym jak tylko różnymi stopniami tego samego światłocienia. Odkrywamy, że jedyną prawdą jest półmrok i tylko on zasługuje na to, by go tak nazywać. (…) Półmrok jest jedyną prawdą. Dlatego to wszystko jest takie straszne. Dlatego życie jest tak absolutnie nieznośne i straszne. Dlatego wszystko jest takie przerażające.
