Section: Szczury

Nini nie darzył Kłusownika cieniem sympatii. Chłopiec brzydził się śmiercią, zwłaszcza śmiercią gwałtowną i zdradziecką, a Kłusownik chełpił się, że jest mistrzem w tej dziedzinie. Mówiąc szczerze, Matiasem Celeminem pokierowały wypadki. I jeśli przejawiał kiedykolwiek drapieżne instynkty, ukrywał je zazdrośnie aż do końca wojny. Ale wojna zniszczyła wiele przeznaczeń i znieczuliła wiele wrażliwości i określiła wiele losów, a wśród nich los Matiasa Celemina Kłusownika.
