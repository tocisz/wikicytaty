Section: Trzynasta dama
Opis: o Salomonie Rulfo

Jak na ironię losu nastąpiło to w chwili, kiedy Caparros (nazwisko, które widniało na jednej z wielu prostokątnych Wizytówek unoszących się nad nim) powiedział do Tejery (kolejne nazwisko) coś w stylu: „Czuje się lepiej”. Usłyszawszy to, prawie wybuchnął śmiechem, ponieważ właśnie tego dnia czuł się po raz pierwszy naprawdę źle.
 – Proszę wymienić ostatnią rzecz, jaką pan zapamiętał.
 – Ten szpital.
 – A zanim pan tu trafił?
-Mój dom.
 – Gdzie pan mieszka?
 – Na ulicy Lomontano cztery, trzecie piętro, po lewej.
Dobrze, mówili, bardzo dobrze. Potem zorientował się, że wszystko toczyło się w ten sam absurdalny sposób: następnego dnia czuł się jeszcze g o r z e j, a mimo to Caparros i Tejera zdecydowali, że go wypiszą; kolejnego dnia jego stan „poprawił się diametralnie”, chociaż tkwił osaczony w przerażającym koszmarze wspomnień. Zdał sobie sprawę, że Caparros i Tejera – którzy nie byli już Wizytówkami, tylko Twarzami, a ściślej mówiąc Lekarzami – widzieli płomień. Płomień rozmawiał i odpowiadał na pytania, dlatego myśleli, że nic złego się nie dzieje. Nie potrafili jednak dojrzeć człowieka, który s p a l a ł      s i ę     w     ś r o d k u.
