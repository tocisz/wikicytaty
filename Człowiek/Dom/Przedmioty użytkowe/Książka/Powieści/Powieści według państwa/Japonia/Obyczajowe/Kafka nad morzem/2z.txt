Section: Kafka nad morzem / N
Postać: nauczycielka z prefektury Yamanashi

Niezwykle przemawia do mnie przebijający przez wszystkie utwory światopogląd Pana Profesora, że każdy człowiek jest niezwykle samotnym bytem, a nasza skonstruowana według tego samego prototypu pamięć łączy nas w jedność. (…) Wszystko zostaje zapomniane. Nawet ta wielka wojna, nieodwracalna walka na śmierć i życie, wszystko znika w mrokach przeszłości. W naszych sercach króluje codzienne życie i wiele ważnych rzeczy oddala się od świadomości jak wygasłe stare gwiazdy. Musimy myśleć o zbyt wielu codziennych rzeczach, zbyt wiele nowych musimy sobie przyswoić. Nowe style, nowe informacje, nowe technologie, nowe słowa…Jednocześnie, bez względu na to, ile czasu minie, co się po drodze wydarzy, niektórych rzeczy nie da się zapomnieć. Są wspomnienia, których nie da się zatrzeć. Zostają w człowieku jak nieruchome głazy.
