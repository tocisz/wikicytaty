Section: Kafka nad morzem / Ż
Postać: Pan Ōshima i Kafka Tamura

– Życie pani Saeki zasadniczo zatrzymało się, kiedy miała dwadzieścia lat, po śmierci chłopaka. A może to było wcześniej? Tego nie wiem. Ale ty musisz to zrozumieć. Wskazówki zegara ukrytego w jej duszy stanęły mniej więcej wtedy. Oczywiście na zewnątrz nieustannie płynął czas i miał na nią rzeczywisty wpływ. Ale dla niej ten czas prawie nie ma znaczenia.
– Nie ma znaczenia?
Pan Oshima kiwa głową. – Tak jakby go nie było. (…) Słuchaj, Kafko Tamuro, są w życiu momenty, do których nie można wrócić, i są takie, choć jest ich bardzo niewiele, poza które nie można wyjść. Kiedy przychodzi taki moment, możemy tylko w milczeniu przyjąć, co nas spotyka, czy jest to dobre, czy złe. Takie jest życie.
