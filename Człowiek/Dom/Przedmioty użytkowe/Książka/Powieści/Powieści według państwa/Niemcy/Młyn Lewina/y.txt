Section: Młyn Lewina
Opis: Jan Marcin „gada” z kotem.

Przemyka się to wszystko w ciemności niby małe płomyczki. Czarny kocur Jana Marcina podnosi się, jak gdyby chciał je złapać, ale wyciąga tylko łapę i znów ją cofa. Nie śpi, zielonymi błyskami oczu śledzi rozmowy, które z wolna cichną, i ruchy, które są coraz rzadsze. W końcu pozostaje sam z Janem Marcinem, który kładzie mu rękę na głowie. Kotek, mówi po polsku, i jeszcze: Późno już. Robi się późno, kocurku. I tak wciąż jeszcze siedzą. Jutro znowu będziemy sami, mówi Jan Marcin.
