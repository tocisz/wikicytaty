Section: Dożywocie (powieść)
Opis: rozmowa Konrada ze Szczęsnym.
Źródło: rozdział 3. Ujma na honorze, s. 169

– Na akwarycznych bogów, niechże pan ciszej przeżuwa… Ja cierpię…
– Cierp, bratku, cierp za miliony – zarechotał. – Będziesz miał o czym wierszem pitolić przez następny miesiąc.
– Jam niewinien…
– Winien jak cholera. Urżnąłeś mi anioła, rozczochrańcu.
(…) Konrad z pełną mściwości premedytacją zaczął się tłuc po kuchni, trzaskać, tupać i brzęczeć, szukając kubka najwłaściwszego do porannej kawy. Albo filiżanki. I łyżeczki. I spodeczka, rzecz jasna. Skacowane istoty nadprzyrodzone, świadome, że właśnie ponoszą coś w rodzaju kary, znosiły ten koncert na sprzęt kuchenny i umeblowanie z wielkim samozaparciem, usiłując nie pojękiwać zbyt często.
