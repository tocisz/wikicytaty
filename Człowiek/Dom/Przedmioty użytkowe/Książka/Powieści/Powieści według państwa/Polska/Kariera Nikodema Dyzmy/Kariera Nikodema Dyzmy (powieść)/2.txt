Section: Kariera Nikodema Dyzmy (powieść) / O Karierze Nikodema Dyzmy
Autor: Tadeusz Dołęga-Mostowicz, Nie mieszać się do ojczyzny, „Wiadomości Literackie” 1931, nr 21

Powieść ta jest próbą literackiej syntezy psychiki powojennej społeczeństwa polskiego [chodzi o I wojnę światową]. Psychikę tę, moim zdaniem, charakteryzuje przede wszystkim zdumiewający i niebywały brak kryteriów w ocenie zagadnień, ludzi i zdarzeń, tak od strony etycznej, jak i gospodarczej, towarzyskiej, artystycznej czy każdej innej.
