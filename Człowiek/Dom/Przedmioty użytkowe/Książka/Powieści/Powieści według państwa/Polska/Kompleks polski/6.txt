Section: Kompleks polski

– Czy wiesz, że jedziesz na pewną śmierć? – rzekła raptem Tonia.
– Pragnę uniknąć przedwczesnej śmierci jak każdy człowiek – szepnął po namyśle.
– Jeśli wytrwasz na posterunku do końca, znajdziesz śmierć.
– Ktoś musi umierać...
– ... żeby inni mogli żyć – dokończyła szyderczo Tonia.
– Kim ja jestem, Toniu? Anonimowym człowiekiem. Ani pięknym, ani szczególnie zdolnym, ani znaczącym dla ogółu. Jestem zwykłą cząstką tego narodu. I samemu mnie siebie nie szkoda.
