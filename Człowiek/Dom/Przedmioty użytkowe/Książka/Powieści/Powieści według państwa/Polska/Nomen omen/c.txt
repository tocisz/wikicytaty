Section: Nomen omen
Opis: rozmowa Salki z Matyldą.
Źródło: rozdział 9, s. 108

– Czyli że wczoraj późnym popołudniem, kiedy ty korzystałaś z pięknej jesiennej aury i pławiłaś się w Odrze, Niedaś od dobrych trzech dni siedział już w tym areszcie. (…) O ile nie opanował w tym czasie z nudów arcytrudnej sztuki przebywania w dwóch miejscach jednocześnie, nijak nie mógł cię napaść. Ergo, to nie był Niedaś.
– Ale to był Niedaś – zaprotestowała Salka. – Stałam z nim twarzą w twarz.
– A więc Wołłeczko i cała wrocławska policja kłamią? Niedasia tam wcale nie ma, a my siedzimy tu po próżnicy?
– No… no nie, ale…
– Więc może to ty się pomyliłaś?
– Nie, dobrze wiem, co widziałam.
– A zatem, reasumując, to był Niedaś, choć to nie był Niedaś. Tak?
– Nic z tego nie rozumiem…
– A cóż tu jest do rozumienia? (…) Widocznie twój brat został nowym kotem Schrödingera. Jednocześnie był wczoraj nad Odrą i nie był, topił cię i nie topił. Logiczne.
