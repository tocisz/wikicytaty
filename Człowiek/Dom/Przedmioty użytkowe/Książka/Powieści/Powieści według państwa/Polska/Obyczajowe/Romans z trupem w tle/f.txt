Section: Romans z trupem w tle

– O czym tak zawzięcie myślisz? – moje medytacje przerwał ciepły głos Bonda, który patrząc na mnie z uśmiechem mogącym niewątpliwie rozbroić dzikie hordy bezlitosnych Amazonek, parkował swoje czarne volvo przed Galerią Ślubną Julii.
Moja złość na ród męski nieco osłabła. Cóż... Jestem tylko kobietą.
– O królewiczu na białym koniu – odparłam, patrząc mu głęboko w oczy. – Zastanawiam się, jak by go zrzucić z siodła, żeby go bardziej krocze bolało.
