Section: Zatańczyć czeczotkę / Dialogi
Opis: na lotnisku.

– Tak mi przykro, że musiałaś na mnie czekać, ale mieliśmy po drodze burzę. Paskudnie kołysało!
– Ależ kochanie, najważniejsze, że szczęśliwie doleciałaś – odparłam, zauważając z niepokojem, że wygląda bardzo mizernie. Była blada jak opłatek i miała podkrążone oczy (...). – Wypiłam sobie w tym czasie cappuccino i patrzyłam na samoloty (...). Może chcesz najpierw pójść na mały koniak? Mam wrażenie, że przydałby ci się po tej podróży.
– Nie, dziękuję, nie sądzę, żeby koniak był dobrym pomysłem – powiedziała spokojnie Aleksandra. – Nie w moim stanie. Jestem w ciąży.
I ze szczęśliwym uśmiechem zwymiotowała na moje buty.
