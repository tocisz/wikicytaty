Section: Florencja, córka Diabła / Dialogi postaci

– Dobrze, że jesteś (…), czy ty wiesz, co ona [klacz] zrobiła? Wylazła z paddocku pod żerdzią!
Zygmuś popatrzył na ogrodzenie. Stanowiły je pojedyncze żerdzie pomiędzy palikami, umieszczone na wysokości mniej więcej metr dwadzieścia. Żaden koń by się pod nimi nie zmieścił, chyba że mały kucyk.
– Jak to, pod żerdzią…?
– No pod. Ugięła nogi, jak pies, jak do czołgania i przelazła pod spodem.
– I nawet nie trąciła – dodał stajenny. -Uszy po sobie, łeb i ogon na dół, wariatka, nic innego!
– Niemożliwe – zawyrokował Zygmuś po zastanowieniu.
– Widzieliśmy wszyscy troje na własne oczy – powiedział stary Gąsowski.
