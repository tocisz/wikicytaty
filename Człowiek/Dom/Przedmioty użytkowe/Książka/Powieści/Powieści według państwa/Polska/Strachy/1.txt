Section: Strachy
Źródło: Strachy, Wydawnictwo WAB, Warszawa 2016, s. 134.

Czas w teatrze mierzy się tym, co idzie na scenie. Zegar nie mówi nic. Nie ma minut, nie ma godzin, są numery i finały. Nieraz przedstawienie zleci nie wiadomo kiedy. A czasem wlecze się i wlecze, zwłaszcza druga część rewii. Nastrój w garderobie wytwarza się sam przez się; niezależnie od tego, jak jest na widowni. Pełno czy pusto. Zdarza się, że w garderobie ponuro mimo pełnej widowni. I na odwrót.
