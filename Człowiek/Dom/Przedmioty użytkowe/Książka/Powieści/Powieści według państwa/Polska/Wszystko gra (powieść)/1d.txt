Section: Wszystko gra (powieść) / S

– Spaghetti było bardzo dobre.
– Tak… jak ktoś jest głodny, to wszystko mu smakuje.
– A ty… jesteś głodna? – zapytał podchwytliwie.
– Jeśli pytasz o spaghetti…
– Nie pytam o spaghetti.
– Jestem. Ale nic z tego nie wynika.
– I nie miałbyś ochoty nawet na małe ciasteczko?
– To nie ma nic do rzeczy. Czasami jeden malutki kęs może być tym, który doprowadzi do niestrawności. Dobrze jest, jak jest.
– Wtedy, kiedy się do mnie przytuliłaś… Było mi dobrze.
– Zdziwisz się, ale ja czułam podobnie. Ale nie chcę się stąd wyprowadzać. Już kiedyś przeżyłam podobną sytuację i wydawało mi się, że znalazłam coś na kształt domu. Do momentu, kiedy Filip ujawnił swoją obecność na teście ciążowym. Mój tak zwany dom okazał się zwykłym domkiem z kart, który runął w jednej chwili. Niech więc wszystko pozostanie po staremu.
