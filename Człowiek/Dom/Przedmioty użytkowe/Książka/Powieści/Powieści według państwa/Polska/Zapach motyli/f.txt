Section: Zapach motyli

Pisarze nie kochają się w ludzie pracującym. To już większe szanse mają prostytutki, które często trafiają na księcia z bajki, zwłaszcza gdy są szlachetne i grzeszą w imię szczytnego celu. Szczytując kilka razy na dobę, zarabiają na przykład na studia. Pęd do wiedzy przyciska je do ściany, rozsuwa nogi i każe wyć do księżyca. A później poeci piszą o ich duszach samotnych i zbłąkanych, opiętych jedwabnymi bluzkami, których cena nie ma przecież żadnego znaczenia.
