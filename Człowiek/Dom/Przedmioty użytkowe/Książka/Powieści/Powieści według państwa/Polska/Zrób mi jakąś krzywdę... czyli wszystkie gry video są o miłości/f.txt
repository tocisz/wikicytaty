Section: Zrób mi jakąś krzywdę... czyli wszystkie gry video są o miłości
Źródło: Level 3

Wiesz, miałam straszną jazdę, żeby być nie-dzieckiem. Wiesz, o co chodzi?
– Dorosłym?
– Nie, nie-dzieckiem. To trochę różnica.
– Jaka?
– No taka, że dorosły jest bardzo nieokreślony, i do tego w porównaniu do niedziecka okazuje się strasznym rozczarowaniem. Wiesz, po prostu okazuje się, że chodziło ci o coś zupełnie innego. W każdym razie, nie chciałam jeździć, a jak już zachciałam, to byłam już za stara, aby ktokolwiek mi to zaproponował.
