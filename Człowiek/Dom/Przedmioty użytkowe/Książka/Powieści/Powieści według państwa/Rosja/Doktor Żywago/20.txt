Section: Doktor Żywago / Wiersze Żywagi
Opis: Noc zimowa, przekład: Seweryn Pollak.

Po całej ziemi wciąż śnieżyło,
Wszędzie śniego leciał,
Świeca na stole się paliła,
Płonęła świeca.

Jak gęste roje muszek w lecie
Lecą na płomień
Tak płatków rój ze dworu leciał
Ku ramie w oknie.

Do szyby zamieć się lepiła
W kręgach i krezach,
Świeca na stole się paliła,
Płonęła świeca.

Na sufit cały rozświetlony
Kładły się cienie
Skrzyżowań nóg, skrzyżowań dłoni
I przeznaczenie

I dwa trzewiki upadały
Na ziemię z stukiem
I wosk z lichtarza kapał łzami,
Spadał na suknię.

Wszystko w mgle śnieżnej się gubiło
Płatków, co lecą.
Świeca na stole się paliła,
Płonęła świeca.

Na świecie dmuchał z kąta przeciąg.
Pokusa, płonąc,
Jak anioł skrzydła wzniosła, lecąć,
Na krzyż złożone.

Przez cały luty wciąż śnieżyło
I blask się wzniecał
Świeca na stole się paliła,
Płonęła świeca.

