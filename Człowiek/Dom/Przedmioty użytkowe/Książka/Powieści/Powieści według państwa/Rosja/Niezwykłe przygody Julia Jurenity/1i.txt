Section: Niezwykłe przygody Julia Jurenity / K
Postać: Mistrz

Kościół wyplenił z pamięci tak bliskie nicponiom i trutniom, a znienawidzone przez nas, pojęcie „darmo”. Jakieś tam filozofiątko ateńskie zapewniało, że dobro czynić można dla dobra. Kościół rzekł: „Nie. Nic darmo. Za wszelkie dobro – banknocik (niebo odpowiada całkowitym stanem posiadania). Płaćcie za grzechy. Bijcie się w piersi, raz, sto razy, świeca za dwa sous, za czterdzieści sous, budowa kaplicy, podróż do Lourdes, do Santiago, do Rzymu”. Będziemy pod świętą opieką Piotra, posiadającego tak drogie sercu naszemu księgi przychodu i rozchodu, wagi i mocne klucze do amerykańskich kłódek.
