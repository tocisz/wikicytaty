Section: Niezwykłe przygody Julia Jurenity / P
Postać: Ilia

Powiedzcie mi, przyjaciele, gdyby zaproponowano wam zostawić jeden tylko wyraz. Mianowicie „tak” lub „nie”, odrzuciwszy resztę – któremu dalibyście pierwszeństwo? Zaczniemy od starszych. Pan Mr Cool?
Naturalnie „tak”, w tym jest twierdzenie i podstawa. Nie lubię „nie”: jest niemoralne i występne. (…)
Według mnie i „tak”, i „nie” są to krańcowości – orzekł M. Dele – a ja lubię we wszystkim umiar, coś pośredniego. Ale cóż, skoro trzeba wybrać, powiadam „tak”! „Tak” – to radość, poryw, cóż jeszcze?… Wszystko… (…)
Aleksiej Spirydonowicz (…), wreszcie ryknął: Tak! Wierzę, Panie! Komunia! „tak” święte „tak” (…).
Karol Schmidt rzekł krótko i węzłowato (…). Gdyby jednak miał wybierać, wolałby „tak”, jako coś organizującego, przypominającego mocne klamry.
Tak! Si! – odparł Ercole – we wszystkich przyjemnych chwilach życia mówi się „tak”, jedynie, kiedy chwytają za kark, krzyczy się „nie”.
Ajsha też wolał „tak”. Gdy prosi on Krupto (nowego boga), aby był dobry, Krupto mówi „tak”! (…)
Mistrzu, nie będę łgał, ja zostawiłbym „nie”. Mówiąc szczerze lubię bardzo, kiedy się coś nie udaje. (…) Oczywiście „Jest czas zbierania kamieni i czas ich rzucania”, jak to powiedział mój praprapradziad, mądry Salomon. Ale jam człowiek prosty, jedno mam oblicze, nie dwa! Prawdopodobnie komuś przypadnie w udziale zbierać, może – Schmidtowi. A tymczasem, rzec muszę, nie przez oryginalność, lecz z czystym sumieniem: odrzuć „tak”, usuń ze świata wszystko i wówczas pozostanie samo przez się tylko „nie”.
