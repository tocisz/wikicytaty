Section: Niezwykłe przygody Julia Jurenity / U
Postać: Mistrz do uczniów

Udawszy się w drogę, należy iść ciągle. Jeśli jest bardzo źle, wówczas należy przyśpieszyć kroku, ale nie oglądać się wstecz, gdzie było tak ciepło przy piecu, gdzie wiatr w kominku wył po dickensowsku, a na stoliku znajdowały się marmoladki i szczypczyki. Tchórze! (…) Zapytujecie, co dobrego dała wojna? Dobrze trzasnęła po łbie wszystkich gapiów. To przede wszystkim. A następnie wsypała rzetelną dozę strychniny do wszystkich (…) źródeł natchnienia. (…) Nie podoba się wam ów wiek XXI? Cóż – zgoda: nie jest zbyt pociągający, lecz w każdym razie – lepszy od XIX; albowiem jest on ordynarny, czci interes, nie udaje świętoszka, a w przerwie między dwoma szelmostwami nie deklamuje Shelleya lub Verlaine’a. A przy tym wiek szczęśliwości: XXX lub L czy C – przed nami i błogosławione jest wszystko, co nas ku niemu przybliża! Przeklinacie wojnę, a ona jest już nie krokiem, lecz skokiem w przyszłość. Zabiła wszystko, w imię czego rozpoczęła się, i zrodziła wszystko, co miała zabić. Wojna w imię wolności – okazuje się zaś, że narody dojrzały do wielkiego, wyraźnego jarzma, albowiem nie mogły znosić dłużej fikcji wolności, jej złudnego dobra.
