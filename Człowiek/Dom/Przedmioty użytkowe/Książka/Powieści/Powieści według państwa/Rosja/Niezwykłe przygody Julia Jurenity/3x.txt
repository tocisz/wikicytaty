Section: Niezwykłe przygody Julia Jurenity / W
Postać: Mistrz

W ciągu wielu wieków religia rzetelnie wypełniała swoją rolę: wyładowywała emocje ludzkie. W tym celu stworzyła sztukę, a teraz umiera wskutek konkurencji swego własnego dziecięcia. Zamiast rozmyślań ojców kościoła – popularne wykłady uniwersytetu ludowego, zamiast dekalogu – nieczuła moralność zgranych ze sobą kramarzy. Co zastąpi wspaniałe namiętności, szept i świetność, fioletowe ornaty i ryk organów? Grymasy Chaplina, loopingi Pegouda i miliony świateł karnawałów przyszłości.
