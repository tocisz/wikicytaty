Section: Niezwykłe przygody Julia Jurenity / W
Postać: Mistrz

Współczesne społeczeństwo oparte jest na wielkiej zasadzie wolnego handlu i nie mogę się zgodzić, byście czynili zamach na tę uświęconą podstawę cywilizacji. (…) Czemuż, zakazując prostytucji, nie popełniacie dalszych szaleństw – nie protestujecie przeciwko prawu dziennikarza sprzedawania się codziennie za honorarium od wiersza? Czemu nie pragniecie zwalczać posłów, rozdających swym wyborcom rozliczne dobra ziemskie, i misjonarzy, darzących neofitów bynajmniej nie manną niebieską? Święte jest prawo rozporządzania swym ciałem i sprzedawania go za złoto lub za banknoty. Prostytucja stanowi jedną z najbardziej charakterystycznych cech naszej kultury, przeto proponuję nie tylko nie walczyć z nią, lecz umieścić ją pod opieką prawa międzynarodowego i zaliczyć do instytucji szanowanych na równi z Senatem, Giełdą i Akademią Sztuk Pięknych.
