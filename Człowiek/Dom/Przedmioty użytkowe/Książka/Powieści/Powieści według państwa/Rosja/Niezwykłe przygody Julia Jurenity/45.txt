Section: Niezwykłe przygody Julia Jurenity / W
Postać: Kardynał i Tiszyn

Wszędzie katolicy winni prowadzić wojnę aż do zwycięskiego końca. Praca to nader złożona, lecz wdzięczna – dni próby, odrodzenie religijne. Wojna to rzecz piękna, należy tylko umieć ją pojmować!
Ale przecież powiedziano – nie zabijaj!” – jęknął Aleksiej Spirydonowicz.
Oczywiście, mój synu, i przykazanie to nie może być przez nikogo odrzucone. Ale Pismo to księga święta, trzeba umieć w niej czytać. Kościół miłosierny uwolnił was i inne owieczki od trudu ponad siły, wziąwszy na swe barki apostolskie pracę pojmowania i komentowania prawdy bożej.
Ale czyż można różnorako rozumieć „nie zabijaj”? – Aleksiej Spirydonowicz nie chciał się ukorzyć.
