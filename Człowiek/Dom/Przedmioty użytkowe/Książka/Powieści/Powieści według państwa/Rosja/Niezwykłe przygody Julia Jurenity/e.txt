Section: Niezwykłe przygody Julia Jurenity / B
Postać: Mistrz

Było przestronnie, rześko i bezludnie. Wówczas ośmieliłem się zapytać Mistrza, co sądzi o losach religii? Jurenito odparł: „Rozsypią się wreszcie wszystkie kości i wszyscy bogowie. Rozpadną się kościoły, a modlitwy będą zapomniane. Nie żałuj tego. Spójrz – tam, w słońcu, brykając po stepie cwałuje źrebak. Czyż nie wyraża on bezgranicznego zachwytu istnienia? A tu, obok lepianki, zadarłszy w górę pysk i podkuliwszy ogon, wyje pies – zali nie tkwi w tym cały ból świata? Podobni do nich staną się przyszli ludzie i nie będą zamykali swoich uczuć w tysiącpudowe pancerze”.
