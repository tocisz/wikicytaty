Section: Rytuał ostatniej nocy /  / Dialogi
Postać: Montezuma Schokolade właść. Karine Surienowna i Warwara Andriejewna Sulejmnienowa – Waria
Źródło: Allegro Vivace

Stałyśmy z Montezumą w kącie i sprzeczałyśmy się.
– Wytłumacz mi, jak to się mogło stać? – rozzłoszczonym szeptem powiedziała Monti – I dlaczego biorę udział w tej całej szopce?!
– Bo… – poprawiłam falbanki sukni ślubnej – on jest bardzo miły. Mądry. Przystojny.
– Naprawdę ci się podoba?
– Bardzo.
– A mnie się wydaje, że jest jakiś niedorobiony.
– Wszystko jest z nim w jak najlepszym porządku – zapewniłam z zapałem.
– Czy ty chociaż wiesz, jakie on książki czyta? Chodź, pokażę ci tego głupola, a wszystko zrozumiesz.
Monti uchyliła drzwi. Przy palarni dla narzeczonych stał Lemieszonek i z pasją czytał jakąś książeczkę w miękkiej okładce. Zerknęłam na okładkę: Roman Popow, Siergiej Sinienko W objęciach kata.
– Widzisz! – Montezuma wzniosła ręce do nieba – I za tego człowieka wychodzę za mąż. Gdzie ja mam oczy?
– Na swoim miejscu – dokładnie się jej przyjrzałam i poprawiłam malutki welon na jej głowie.
