Section: Drabina Dionizosa
Źródło: Szesnasty Stopień, 31 grudnia 1883

– Nazywam się Tostante – powiedział. – Zostaniemy przyjaciółmi, Stigle?
– Zrobisz wszystko, o co cię poproszę?
– Tak.
– Zawsze i bez wahania?
– Tak.
– Weź zatem moją dłoń w swoją rękę. I ściśnij ją z całej siły, Tristante.
– Ale sprawię ci ból, Stigle...
– Bez wahania. Obiecałeś...
Karzeł schował rękę Stigle’a w swojej dłoni.
– Ściśnij mocniej. Karzeł wzmocnił uścisk.
– Jeszcze mocniej...
Karzeł widział, jak krew zalewa bandaże, którymi była obwiązana ręka Stigle’a, ale ściskał z całej siły.
Stigle przymknął oczy. W bólu się zrodził. On sam był bólem. I nie istniała udręka, której nie byłby w stanie pokochać.
– Tak – powiedział – zostaniemy przyjaciółmi.
