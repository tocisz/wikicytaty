Section: Zwierzenia Georgii Nicolson

W pewnej chwili rozległ się dzwonek roweru i podjechał Sven na dziecięcym rowerku.
– Czadu, dziewczyny!!! – Przejechał kawałek na tylnym kole i wpadł na drzewo. Zostawił rower na ziemi, złapał Rosie i posadził ją sobie na barana. Widać jej było majtki. – Jestem dziki!!! – wydarł się na całe gardło.
W sumie mówił prawdę. Rosie dodała z góry:
– No to papatki! Idziemy się trochę poprzytulać.
I Sven pobiegł do parku z garbem w kształcie dziewczyny.
