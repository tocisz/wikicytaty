Section: Porwanie Baltazara Gąbki (powieść) / Pozostałe cytaty
Źródło: rozdział VI, Spotkanie z Psiogłowcami

W krótkim czasie podróżni znaleźli się nad brzegiem rzeki.
Stała tu tablica opatrzona następującym napisem:
„Drogi Przyjacielu. Oto dotarłeś do granicy mego księstwa i wkrótce przekroczysz ją, aby wejść na terytorium Krainy Psiogłowców. Jeśli w mym kraju spotkała cię jakaś przykrość – to wybacz nam – i przyjedź raz jeszcze, abyśmy mogli naprawić nasze błędy. Szczęśliwej podróży”.
Pod tym grzecznym tekstem widniał podpis księcia Kraka oraz wizerunek jego Wielkoksiążęcej Pieczęci.
