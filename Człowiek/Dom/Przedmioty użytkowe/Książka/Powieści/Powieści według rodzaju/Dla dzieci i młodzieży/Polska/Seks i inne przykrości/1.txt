Section: Seks i inne przykrości

Arafat nie obudził się ze śpiączki. Palestyńczycy mają nowego przywódcę. Jest tylko jeden problem: on odsiaduje wyrok dożywocia w izraelskim więzieniu. Chociaż z drugiej strony nie rozumiem, czym się martwią. Powinni wziąć przykład z nas. W Polsce nie przejmujemy się takimi drobiazgami. Na przykład prezydent Piotrkowa Trybunalskiego zarządza zza krat i nawet to sobie chwali. Podobno nic nie zakłóca mu perspektywy. Albo taki poseł Pętak: przesiadł się z klimatyzowanego mercedesa na więzienną pryczę, a nadal sprawuje swoją funkcję. Bierze poselskie diety i prowadzi biuro.
