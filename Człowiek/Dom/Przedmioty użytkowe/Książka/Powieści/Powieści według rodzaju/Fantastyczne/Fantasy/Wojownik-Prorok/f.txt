Section: Wojownik-Prorok /  / Rozdział 4

U kobiet egzystencja poprzedza esencję. Mają taką naturę, że ich dusze poruszają się po torach równoległych do tych wyznaczanych aksjomatami. Dusza kobieca jest bardziej uległa, współczująca i opiekuńcza niż męska, i co za tym idzie, dostrzeganie absolutów sprawia jej większe problemy – tak jakby szukała kostura w młodniku. Dlatego też kobiety mają skłonność do egoizmu z przyzwoitością.(...) Z mężczyznami jest inaczej. Skłaniają się ku tak wielu rzeczom jednocześnie i z taką gwałtownością, że reguły stanowią dla nich wiecznie ciążące im brzemię, jarzmo. Mężczyzna albo się ugnie, albo je odrzuci raz na zawsze. W przeciwieństwie do kobiety zawsze wie, co powinien zrobić – ponieważ tak bardzo odbiega to od tego, co robić by chciał.
