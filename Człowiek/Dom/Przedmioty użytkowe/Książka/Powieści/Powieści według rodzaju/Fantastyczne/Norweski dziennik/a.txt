Section: Norweski dziennik / Tom pierwszy. Ucieczka / Dialogi

Wyjąłem z lodówki butelkę coli.
Tomek: Chlapiemy jednego? – zapytałem.
Sven: Oryginalne stwierdzenie – zauważył. – Ale wypić możemy.
Rozlałem colę do szklanek.
Sven: Czy ty jako komunista aby na pewno możesz to pić? – zapytał.
Jeszcze mu było mało. Postanowiłem uderzyć z grubej rury.
Tomek: No cóż. Wprawdzie coca-cola jest kolejnym kapitalistycznym wynalazkiem, którego celem jest ogłupianie robotników, ale w jedną rzecz nigdy nie wierzyłem.
Sven: W co mianowicie?
Tomek: U nas mówiło się, że otrzymuje się ją z rozgniecionej amerykańskiej stonki.
Zakrztusił się. Nie wiem, czy ze śmiechu, czy z innych powodów.
Sven: Z rozgniecionej stonki? – upewnił się.
Tomek: Tak mówiono. Ale ja w to nie wierzę. Widzisz o was kapitalistach mówi się, że jesteście krwiopijcami, że wysysacie krew robotników.
Sven: Sugerujesz, że cola jest robiona z krwi robotników?
Tomek: Nie. Doszedłem do wniosku, że robotnicy są wam zbyt potrzebni. Zresztą byłaby wówczas czerwona.
Sven: Zaciekawiasz mnie. Z czego w takim razie według ciebie jest ona produkowana?
Tomek:Z Murzynów. Wskazuje na to jej kolor.

