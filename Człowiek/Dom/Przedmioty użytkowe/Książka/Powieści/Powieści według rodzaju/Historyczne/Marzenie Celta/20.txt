Section: Marzenie Celta / R

Roger Casement wypytywał o przyczynę wyludnienia Konga nie w poszukiwaniu odpowiedzi, lecz by się upewnić, że kłamstwa, których wysłuchiwał, były powtarzane na czyjeś polecenie lub rozkaz. On sam doskonale znał odpowiedź. Plagą, która zdematerializowała ogromną część mieszkańców Środkowego i Górnego Konga, były zachłanność, okrucieństwo, rabunek kauczuku, nieludzki system, nieubłagany wyzysk Afrykanów przez europejskich kolonistów.
