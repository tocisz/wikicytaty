Section: Dzień Szakala (powieść) / O Dniu Szakala
Autor: Jacek Mikołajczyk, Zabójczy flirt - literatura i terroryzm, Wydawnictwo Szkolne PWN, Warszawa - Bielsko-Biała 2011, ISBN 978-83-262-0993-2, s. 134.

W Dniu Szakala kontrast między dobrem a złem nie jest bowiem budowany na przeciwstawieniu bezwzględnym terrorystom szlachetnych agentów. Ci pierwsi równie dobrze mogliby wymienić się rolami z drugimi. Dobro to autorytet państwa, ucieleśniony w postaci odważnego de Gaulle'a, oraz przede wszystkim zwyczajni, przyzwoici policjanci, usiłujący po prostu dobrze wykonywać swoją pracę. Podziw i sympatia autora sytuuje się zdecydowanie po stronie ich profesjonalizmu: inteligencji, kompetencji, oddania, które - co najciekawsze - zderzają się z podobnym zawodowstem przeciwnika. Komisarz Lebel podziwia bowiem Szakala, szanuje go za skuteczność, z jaką wymyka się z kolejnych potrzasków, i upór, który każe mu wytrwale dążyć do celu. Policjant najwyraźniej dostrzega w nim odbicie samego siebie.
