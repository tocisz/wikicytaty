Section: Powieść milicyjna / Autorzy polscy
Źródło: Zygmunt Zeydler-Zborowski, Major Downar przechodzi na emeryturę, s. 88

Czy panią to dziwi? Czy nie pomyślała pani o tym, że oficer milicji to także człowiek, który od czasu do czasu pragnie oderwać się od swych zajęć, od swego środowiska, od problemów kryminalnych? Pragnąłem podczas tej wycieczki zachować incognito. Nie udało mi się. Trudno. Widocznie nawet i na Sycylii muszę występować w roli funkcjonariusza milicji obywatelskiej.
