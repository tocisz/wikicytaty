Section: Mała Ikar
Źródło: rozdział III: 2

Busz. Dżungla. Dżungla umysłu. Spodziewała się, że to miejsce, o którym opowiadała jej Tilly Tilly i matka (kiedyś, gdy jeszcze była prawdziwa... dawno temu) będzie suche i martwe – i przez pewien czas takie właśnie było: zwiędła, chrzęszcząca roślinność przesuwała się obok niej, stojącej nieruchomo, jakieś dzikie zwierzę obwieściło w swej pulsującej mowie – hmmmm – zzzziiii – że Jessamy Harrison to mała dziewczynka, która wkrótce umrze.
