Section: Kafka nad morzem / P
Postać: Pan Hoshino

Przysłuchując się płynnym szlachetnym tonom wiolonczeli Fourniera, chłopak przypomniał sobie dzieciństwo. Chodził nad pobliską rzekę łapać ryby i małe węgorzyki. Wtedy nie musiałem się nad niczym zastanawiać, pomyślał. Wystarczyło po prostu żyć. Żyłem i przez to c o ś znaczyłem. Naturalnie tak się działo, ale nie wiadomo kiedy to się skończyło. Teraz samo życie n i c z y m mnie nie czyni. To dziwna sprawa. Czy ludzie nie rodzą się po to, żeby żyć? Tak jest, nie? A mimo to, im dłużej żyję, tym bardziej tracę treść, staję się pusty, bezwartościowy? To niesłuszne. Nie może tak być. Czy można ten nurt jakoś powstrzymać?
