Section: Mężczyzna do towarzystwa / W

Wyciągnęła z półki znajomy wydruk i powiedziała, że książka jest niedobra. (...) Teraz tak się dużo pisze, że w związku z tym niewiele się wydaje. (...) a moja książka jest zbyt układna, zbyt poprawna. Istna czytanka.(...)
– Jak to, za poprawnie napisana? – zapytałam.
– Za pomocą okrągłych zdań, które nikogo nie poruszą. Nie zainteresują.
– Jeżeli napiszę niestylistycznie i z błędami ortograficznymi, zainteresują się wszyscy, ale chyba jako jakimś hip-hopem?
– Nie rozumiemy się! (...) Mam na myśli to, że pani pisze bez jaj! Jak kobieta bez jaj! (...) Pani pisze oczywistości, banały, językiem poprawnym do bólu zębów. Jest takie powiedzenie „głupi jak but”, prawda? (...) I pani właśnie pisze „głupi jak but”! żeby raz napisała pani coś zaskakującego. Na przykład „głupi jak sanki”!
