Section: Romans z trupem w tle

Przejażdżki dorożkami są turystyczną atrakcją o każdej porze roku. Klimat jak z Gałczyńskiego. „Zaczarowana dorożka, zaczarowany dorożkarz, zaczarowany koń...”. Tak. Kraków jest prawdziwie
zaczarowanym miastem. Widać to na każdym kroku: na Plantach, w każdym zaułku i w każdej sieni, a wszystkie drogi i tak prowadzą na Rynek, gdzie nad bawiącymi się czuwa pomnik wieszcza, który – nie czarujmy się jeszcze bardziej – też lubił sobie golnąć. A ileż miał zawodów miłosnych? Któż to zliczy... Choć te, przynajmniej na niego, działały inspirująco.
