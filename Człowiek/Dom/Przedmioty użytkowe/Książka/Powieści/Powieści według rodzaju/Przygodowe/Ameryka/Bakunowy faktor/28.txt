Section: Bakunowy faktor / M
Postać: Ebenezer Cooke
Źródło: część III Malden Odzyskany

Męczeństwo sprawiało, że czuł się nieswojo. Męczennik, zdawało mu się, był w pewnym sensie nienaturalny, ponieważ ślepa Natura nie znała kodeksów ani przyczyn (…) a bohaterowie wszelkiej maści wydawali się pijakami albo szaleńcami. Ale sama nienaturalność hubris, że tak powiem, heroizm w ogóle, a męczeństwo w szczególności, o tak, fascynowały go niezmiernie. Zakładając, że Ziemia, jak z lubością zwykł wskazywać Burlingame, jest „pyłkiem kurzu wirującego przez noc”, trzeba było odwagi, by podróżując w tym pyłku znaleźć jeszcze dość siły, by walczyć i ginąć dla jakiejś sprawy. Umrzeć, narażać się na śmierć, nawet ruszyć palcem w jakiejkolwiek sprawie, ozdobić własną lancę szarfą celu, wszystko to były objawy obłędu, podobne potyczkom z wiatrakami w La Manczy.
