Section: Motyka
Autor: Jan Brzechwa, Z motyką na słońce

Roch węgla od dawna pod piecem nie widział,
Już skończył się zapas, wyczerpał się przydział.
Więc Roch wpadł na pomysł: „Tak zimno w chałupie,
A słońce jest wielkie. Gdy okruch odłupię
I wrzucę do pieca, wystarczy mi ciepła,
By barszcz nie zamarzał i kasza nie krzepła”.
Pomyślał i ruszył z motyką na słońce,
A słońce – wiadomo – jak ogień gorące. (…)
Bił w tarczę słoneczną, choć dręczył go upał,
Aż w końcu motyką okruszek odłupał.
