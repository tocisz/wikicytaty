Section: Spinacz
Autor: Władysław Kopaliński, Mój przyjaciel Idzi, Muza, Warszawa 2004, ISBN 83-7319-473-8, rozdz. Pochwała drobiazgów, s. 78.

(…) wyobraźmy sobie na przykład cierpienia wynalazcy spinacza. „Panie”, powiadają mu wszyscy wokół, „czyś pan oszalał? Zagiąwszy drucik, chcesz pan uchodzić za dobroczyńcę ludzkości i zostać milionerem?”. A on nic, tylko wtyka ludziom swój zagięty drucik i czuje się zbawcą świata. I, co dziwniejsza, ma rację.
