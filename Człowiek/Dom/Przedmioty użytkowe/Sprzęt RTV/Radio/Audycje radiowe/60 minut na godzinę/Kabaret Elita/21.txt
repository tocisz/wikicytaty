Section: Kabaret Elita / Skecze / Opole 1987

– «Jestem rencistą drugiej grupy, na utrzymaniu mam psa rasy małej»
– Dzień dobry!
– Siad, nie nutrię tylko psa! «Renta moja wynosi siedem tysięcy trzysta złotych miesięcznie. Po opłaceniu światła, wody i prądu zostaje mi 73 złotych, której to sumy pies nie pozwala mi ruszyć. Stąd posiadam kolosalne oszczędności»
– Ja wielokrotnie zwracałem uwagę na fakt, że nasi renciści, a zwłaszcza emeryci, mają duże, niczym nieuzasadnione dochody.
– Ten problem trzeba koniecznie zlikwidować!
– Razem z rencistami!
– Taki rencista, to zje jak duży pies!
– W tej sytuacji będę wyrazicielem opinii chyba całego narodu, jeżeli stwierdzę, że należy wszystkim rencistom mającym psy obniżyć rentę o 73 złote, a uzyskane stąd fundusze przeznaczyć na budowę szpitala pomnika czterech rencistów i psa ze starym portfelem w zębach.
– Może się zdarzyć, że pies z głodu zeżre rencistę razem z portfelem.
– To by się bilonem zatruł.
