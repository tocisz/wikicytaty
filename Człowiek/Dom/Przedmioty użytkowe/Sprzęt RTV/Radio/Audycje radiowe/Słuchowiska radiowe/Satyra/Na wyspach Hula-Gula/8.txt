Section: Na wyspach Hula-Gula / O zbiorze opowiadań
Autor: Marcin Wolski, http://lubimyczytac.pl/ksiazka/174320/na-wyspach-hula-gula Na wyspach Hula-Gula, Wydawnictwo PiK, 1994

Maria Czubaszek jest moją ulubioną koleżanką z wojska, to znaczy z jednej redakcji, w której wprawdzie z jednej menażki, ale za to różnymi łyżkami chudą zupkę „hula-gujkę” żeśmy na kartki jedli. Na kartkach tych utrwaliły mi się takie postacie jak ciocia i Kazio oraz ich słynne na pewno „osobista narzeczona” i „zając niskopienny”. Nie może tego zatrzeć nawet skleroza. Dowiedziawszy się więc, że wylosowałem wycieczkę na Wyspy Hula-Gula, sam wprawdzie nie pojadę, ale wyślę tam swoją żonę. A sam umówię się z panią Czubaszek, aby powspominać wspaniałe czasy, gdy program partii musiał być programem narodu, a naród wolał program trzeci. Polskiego Radia zresztą. W którym oboje pracowaliśmy. I pisaliśmy różne książki.
