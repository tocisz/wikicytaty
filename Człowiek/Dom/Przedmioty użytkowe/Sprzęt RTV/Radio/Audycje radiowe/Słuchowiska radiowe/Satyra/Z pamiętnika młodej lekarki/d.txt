Section: Z pamiętnika młodej lekarki / O audycji
Autor: Jacek Fedorowicz, http://wyborcza.pl/1,75475,9639361,Najpierw_znalem_ja_tylko_z_glosu.html Najpierw znałem ją tylko z głosu. Wspomnienie o Ewie Szumańskiej, „Gazeta Wyborcza”, 21 maja 2011

W tekście i głosie głównej bohaterki udawało jej się zmieścić wszystko, co najgorsze w pojęciu „dziecię Peerelu”. Niedouczona, ale pewna siebie przedstawicielka „nowej inteligencji”. Ważna pani doktór. Przekonana o swej wielkiej misji na dalekiej rubieży, ale za rzecz normalną uznająca kopertę pozostawioną przez „pacjęta” na parapecie. Wyrażająca się – w swym pojęciu – wykwintnie, ale dotkliwie kalecząca język w co drugim zdaniu i ze szczególnym upodobaniem gwałcąca podstawowe reguły gramatyczne. A przy tym przez cały czas usiłująca dostosować się do stylu „Trybuny Ludu”.
