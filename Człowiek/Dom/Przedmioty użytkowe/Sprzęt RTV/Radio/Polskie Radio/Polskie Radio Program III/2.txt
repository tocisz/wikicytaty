Section: Polskie Radio Program III
opis: o muzyce rockowej (z naciskiem na rock symfoniczny) prezentowanej w latach 70. XX wieku w Programie III Polskiego Radia
źródło: fragment wywiadu https://wiadomosci.onet.pl/polscy-dziennikarze-muzyczni-filip-lobodzinski-juz-nie-czuje-potrzeby/8zzfx "Polscy dziennikarze muzyczni. Filip Łobodziński: już nie czuję potrzeby", z Filipem Łobodzińskim rozmawiał  Paweł Piotrowicz, publ. Onet.pl 28 lutego 2015 [dostęp 2018-10-01]

Filip Łobodziński: (...) W tamtych czasach, w latach siedemdziesiątych, byliśmy skazani na to, co promowali dziennikarze w Trójce, w związku z tym bardzo niewiele wiedzieliśmy o istnieniu The Velvet Underground czy Davida Bowiego, Talking Heads czy Ramones, nie mówiąc o większych odlotach w rodzaju Henry Cow czy The Residents.
dziennikarz: Sugeruje pan, że tamci dziennikarze robili słuchaczom krzywdę? Przecież właśnie o nich mówi się, że wychowali ze dwa pokolenia polskich fanów rocka.
Filip Łobodziński: Zgoda. Wychowali, ale wychowali niepełnie, czyli nie powiedzieli nam wszystkiego. Mówili o tym, co sami lubili. Postacie typu Lou Reed, Dawid Bowie, Tom Waits to były dla nas jakieś tam opowieści. Znaliśmy nazwiska, ale nie mieliśmy pojęcia, co tak naprawdę śpiewają. A ileż się można było onanizować kolejną płytą Yes?
