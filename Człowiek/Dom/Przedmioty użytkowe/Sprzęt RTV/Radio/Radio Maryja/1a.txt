Section: Radio Maryja /  / R
Autor: Antoni Macierewicz
Źródło: Alfabet Antoniego Macierewicza, „Nowe Państwo” nr 12/2011

Radio Maryja – powiedziałbym najprościej, że jest to katolicki głos w naszym domu. Ale jest to także głos niepodległościowy, głos polski (…) Istotą Radia Maryja jest jego otwartość i nowoczesność nie tylko w sensie technicznym, ale też w sposobie komunikacji ze słuchaczami i wewnętrznym pluralizmie, którego nie chcą dostrzec ludzie zamknięci w getcie lewicowości. Radio Maryja łączy, jak żadne inne medium, Polaków na całym świecie – od Chicago, po Brazylię, Warszawę i Kamczatkę. Włącza też nas w światową społeczność katolicką. W Radiu Maryja jest miejsce zarówno dla poglądów wywodzących się z tradycji Narodowej Demokracji, jak i niepodległościowej myśli socjalistycznej. Ale zawsze nadawane przez nie programy służą Polsce. Można powiedzieć, że Radio Maryja nawiązuje do idei i dorobku „Solidarności”. Jest tak samo wielkie, tak samo barwne, tak samo silne jak „Solidarność”, okresu, gdy liczyła 10 milionów członków.
