Section: Fartuch
Autor: Małgorzata Możdżyńska-Nawotka, Prezydent w fartuszku, „Focus Historia” nr 12 (92)/2014 (grudzień), s. 76.

Fartuch – najważniejsze insygnium masońskie – wywodzić się ma od fartuchów budowniczych, wznoszących starożytną Świątynię Salomona i średniowieczne katedry. Symbolika architektoniczna, odnosząca się do Wielkiego Architekta Wszechświata (jak wolnomularze określali istotę boską), stanowiła dla nich rzecz kluczową. Fartuch był pierwotnie biały gładki uszyty ze skóry jagnięcej (prawdopodobnie w nawiązaniu do przypisywanego templariuszom zwyczaju opasywania bioder skórą jagnięcą) i stanowił symbol niewinności. Szybko przekształcił się w haftowany lub malowany jedwabny fartuszek, wskazujący stopień masońskiego wtajemniczenia, a zarazem osobistą oznakę członka loży. Zachowane w XVIII-wieczne egzemplarze, często wykonane ręką bliskiej kobiety, mają w sobie jakąś kruchą, nieco rokokową elegancję, która kontrastuje powagą treści zawartych w zdobiących je ezoterycznych symbolach.
