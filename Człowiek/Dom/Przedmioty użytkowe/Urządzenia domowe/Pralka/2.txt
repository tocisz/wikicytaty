Section: Pralka
Autor: Ha-Joon Chang, rozmowa Wojciecha Orlińskiego, Wolny rynek? Nie ma czegoś takiego, „Gazeta Wyborcza”, 31 grudnia 2011–1 stycznia 2012.

Pralka zmieniła świat bardziej niż internet. (…) Przemiany związane z internetem zachodzą na naszych oczach, więc wszyscy je widzą. Zapominamy o tym, jak wielki przewrót spowodowała mechanizacja gospodarstwa domowego w XX wieku. Przedtem 15–20 proc. wszystkich miejsc pracy w Europie zajmowała służba domowa, bo nie było pralek, lodówek, wody bieżącej, ogrzewania. Mieszczańska rodzina potrzebowała kogoś, kto przyniesie wodę i upierze bieliznę. Te miejsca pracy najczęściej zajmowały kobiety. Mechanizacja gospodarstwa domowego sprawiła, że weszły na rynek pracy, co dało im większą swobodę na przykład w decydowaniu o prawach reprodukcyjnych. To uruchomiło cały łańcuch wydarzeń. Właśnie to, a nie pigułka antykoncepcyjna odpowiadało za przemiany obyczajowe XX wieku.
