Section: Dzieci-żołnierze
Źródło: Adam Krzemiński, W zorzy i w morzu, „Polityka” nr 33 (2971), 12–19 sierpnia 2014, s. 112.

Można i należy oddać hołd dzieciom poległym w powstaniu warszawskim. Ale popularyzować postawę walczącego za przyzwoleniem dorosłych dziecka jest skrajną nieodpowiedzialnością. Bez względu na to, po której stronie barykady stoimy i jak zapatrujemy się na militarny czy polityczny sens minionych wydarzeń. Inaczej tracimy prawo do wylewania krokodylich łez nad zwłokami współczesnych dzieci zapędzanych do jatki.
