Section: Pies w szufladzie / O filmie
Autor: Mirosław Winiarczyk, Na ekranach kin: Pies w szufladzie, „Razem. Ilustrowany Tygodnik Młodzieży” nr 1 (312), 2 stycznia 1983.

Bułgarski film dla dzieci (…) wyróżnia się ciekawą i niebanalną grą małych wykonawców. Bohater, kilkuletni chłopczyk, zaniedbywany przez matkę, wychowującą go samotnie po rozwodzie z mężem, bawi się z kolegami z sąsiedztwa. Od przypadkowego przechodnia kupują psa. Ale przygody dzieci z psem autorzy wykorzystują do zarysowania wielu obserwacji obyczajowych i konfliktów dzieci z dorosłymi. Pies w szufladzie świadczy o znacznym postępie, jaki dokonuje się w kinie bułgarskim, również w gatunku filmu dla dzieci.
