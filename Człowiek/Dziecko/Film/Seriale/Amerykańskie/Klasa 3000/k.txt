Section: Klasa 3000 / O Klasie 3000
Autor: Wojciech Alszer
Źródło: http://www.popkiller.pl/2010-08-01%2Cfokus-dzis-moge-sobie-na-wiele-pozwolic-wywiad Dziś mogę sobie na wiele pozwolić (wywiad z Wojciechem Alszerem), popkiller.pl, 8 stycznia 2010

To było tak, że robili polski dubbing do serialu animowanego Klasa 3000, robionego przez Andre 3000. To taka musicalowa bajka dla małych dzieci. Pojawia się tam śpiewająco-rapujący szympans albo goryl – Bobo. Ktoś stamtąd postanowił, żeby zaproponować to Fokusowi, a ja zawsze chciałem robić takie głupoty, podkładać głos w bajkach i kreskówkach. Kiedy dostałem tę propozycję, pomyślałem, że pojadę się sprawdzić. Pojechałem do Warszawy, wróciłem tego samego dnia, a potem się nawet tym nie chwaliłem, bo nie wiedziałem kiedy to wyjdzie i gdzie to będzie. Ktoś to wyłapał w końcu, ale tylko sam dźwięk. To była melodeklamacja o tym, że Bobo jest przeszefem i że je banany (śmiech). I że jest królem dżungli, bo jakżeby inaczej.
