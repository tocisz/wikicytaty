Section: Czerwony Kapturek

Potem podeszła do łóżka, rozsunęła firanki i zobaczyła, że babunia leży, z czepkiem wsuniętym głęboko na twarz. Wyglądała bardzo jakoś dziwnie.
– Babuniu! – powiedziała dziewczynka. – Jakież ty masz wielkie uszy!?
– Bym cię lepiej słyszała – odparł wilk, udając babunię.
– A jakie ogromne oczy!?
– Bym cię lepiej widziała.
– A jakie ogromne ręce!?
– Bym cię mogła lepiej schwytać.
– A jaką ogromną paszczę!?
– Bym cię łatwiej mogła połknąć. Rzekłszy to, wyskoczył wilk z łóżka i połknął biedną dziewczynkę.
