Section: Kardamon i cynamon / Anna / O Annie
Opis: z narracji.

Już od dziecka miejscem, w którym najbardziej lubiła przebywać, była kuchnia. Nie mogłam wprawdzie tego pamiętać, bo miała wówczas zaledwie cztery lata, ale pierwszą książką, jaka ją poważnie zainteresowała, nie był tomik bajek, lecz stara ilustrowana książka kucharska, która przypadkiem wpadła jej w ręce. Podobnie za nic na świecie nie chciała zasnąć, jeśli któreś z rodziców nie przeczytało jej wieczorem przynajmniej jednego przepisu. Kiedy miała pięć lat, po raz pierwszy samodzielnie upiekła ciasteczka imbirowe – ponoć zupełnie zjadliwe – a jako sześciolatka smażyła wspaniałe naleśniki i omlety. W tym roku, jeśli chodzi o umiejętności kulinarne, prześcignęła własną matkę, która – jako kobieta pracująca – radziła sobie jedynie z odmrażaniem gotowych dań.
