Section: Krakowskie baśnie i legendy / Piętka króla Kazimierza

Osłupiały tłuścioch rozpoznał w królu nieznajomego biedaka, którego przed tygodniem mógł poczęstować kromką chleba z masłem i kiełbasą, ale nie poczęstował. Dopiero teraz przypomniał sobie, co słyszał na rynku w Krakowie: król Kazimierz w ubogim przebraniu nieraz wędruje po kraju, aby poznać życie zwykłych ludzi. Szkoda, że w tamto gadanie nigdy nie wierzył. Z wielkiego strachu zaniemówił na amen.
