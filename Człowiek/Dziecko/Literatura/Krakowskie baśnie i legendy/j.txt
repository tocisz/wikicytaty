Section: Krakowskie baśnie i legendy / Piętka króla Kazimierza

– Oto moja podzięka za tamtą piętkę chleba, dzielny kmieciu. Piętka za piętkę.
– Ależ to nie piętka, najmiłościwszy panie – zaprotestował Bartek i pochylił się królowi do kolan. – To przecie cały bochen. (...) Wystarczy nam z Maryjką i z dzieciskami na caluchny tydzień. Albo i na dwa.
– A może nawet i na dłużej. Na rok, dwa, pięć, a kto wie, czy nie na dziesięć lub dwadzieścia – roześmiał się król Kazimierz.
Dopiero po tygodniu Bartek Sierota i jego Maryjka zrozumieli, co król miał na myśli (...) W bochnie prądnickiego chleba natrafili bowiem na nadzienie: wypisz wymaluj taką samiuśką piętkę (...). Tyle, że ta królewska była nie z czerstwego chleba, ale z najszczerszego złota.
