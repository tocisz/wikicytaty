Section: Krakowskie baśnie i legendy / Kiedy zmartwychwstanie sprawiedliwość w Osieku?

Jedynym echem wydarzeń sprzed stuleci są dawne powiedzenia, które zachowały się wśród przysłów. Pierwsze: „Osiecka sprawiedliwość” (co powiadamy wówczas, gdy trzeba się odwoływać raz, drugi i trzeci, by wreszcie otrzymać sprawiedliwy wyrok.) Drugie: „Sprawiedliwość w Osieku znajdzie się, ale dopiero wtenczas, jak jej wprzódy solidnie podzwonić”.
