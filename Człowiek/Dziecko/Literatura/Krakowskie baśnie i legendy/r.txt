Section: Krakowskie baśnie i legendy / Jakuszek, strzegący skarbów alchemika Krzysztofa

Gdzieś tam w głębi, ze dwa albo i trzy piętra pod dostojnym Krakowem, kryją się też ogromne skarby alchemika i czarnoksiężnika Krzysztofa, pilnie stróżowane przez niezbyt groźnego diabła Jakusza. Dobrze je musi strzec kusy, skoro do dziś nikt – oczywiście poza kuchareczką Malwineczką żyjącą za panowania króla Zygmunta Starego i królowej Bony – trafić nijak nie może.
