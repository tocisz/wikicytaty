Section: Harry Potter i więzień Azkabanu (książka) /  / Finał quidditcha

– Postanowiłam wprowadzić kryształową kulę nieco wcześniej niż planowałam – powiedziała profesor Trelawney, siadając plecami do kominka i rozglądając się po klasie. – Wgląd w przyszłość pozwala mi mniemać, że będziecie mieć z nią do czynienia podczas egzaminów, więc chcę, żebyście dobrze się z nią zapoznali.
Hermiona prychnęła.
– No nie… „Wgląd w przyszłość pozwala mi mniemać”… A niby kto ustala tematy egzaminów z wróżbiarstwa? Ona sama! Cóż za zdumiewający dar przewidywania przyszłości! – powiedziała, nie dbając, że mówi dość głośno.
