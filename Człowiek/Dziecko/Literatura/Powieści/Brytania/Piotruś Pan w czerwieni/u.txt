Section: Piotruś Pan w czerwieni

Opuszczonych i zapodzianych przez matki wysyła się do Nibylandii, z duszą na ramieniu. Ale – och, co za ulga! – znajdują schronienie w przytulnym podziemnym domu i domku na drzewie, w świecie przyjaźni i zabawy. Znów gdzieś przynależą! Życie układa się idealnie! A potem, któregoś dnia, nadgarstki wyskakują z mankietów, a spodnie robią się za krótkie. I za ten grzech zostają wypędzeni z Raju. Wygnani, wystawieni za drzwi, jak pusta butelka na mleko, wzgardzeni i odrzuceni – tym razem przez swojego najlepszego przyjaciela.
