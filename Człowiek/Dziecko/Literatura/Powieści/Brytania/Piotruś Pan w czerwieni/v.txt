Section: Piotruś Pan w czerwieni

Nie mogą wrócić do domu, bo są dorośli, a dorośli (jak wiecie) nie mogą latać. Są więc uwięzieni w Nibylandii, ale bez tych przyjemności i korzyści, które im się należą. Ich serca robaczywieją od Nienawiści i Żalu, jak jabłka zbyt długo wiszące na drzewie. Zastanów się. Miłości uczymy się przecież na kolanach matki, czujemy się zdradzeni, gdy się jej znudzimy i jej spódnica odchodzi od nas w dal. A jeśli przyjaciele się od nas odwrócą? No cóż. Czemu nie zająć się rozbojami? Podrzynaniem gardeł? Czemu nie zejść na przestępczą drogę? Rozpacz pozbawia serca każdego chłopca.
