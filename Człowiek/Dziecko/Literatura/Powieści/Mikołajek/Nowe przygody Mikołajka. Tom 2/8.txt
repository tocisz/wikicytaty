Section: Nowe przygody Mikołajka. Tom 2 / Rozdział 5. Niespodzianka dla Buni
Opis: na peronie, tuż przed wyjazdem do Buni.

– Przepraszam – powiedział tata, odstawiając walizkę. – To pomyłka.
I się roześmiał.
Ale gruby pan się nie roześmiał.
– Każdy tak mówi – mruknął.
– Chyba nie myśli pan, że chciałem ukraść pańską zasmarkaną walizkę? – powiedział tata.
– Moją zasmarkaną walizką zaraz dam panu po łbie – odpowiedział pan.
Ale akurat przyszła mama i powiedziała tacie, że nie pora teraz na rozmowy z przyjaciółmi, bo pociąg za chwilę odjeżdża.
