Section: Szósta klepka / Dialogi
Źródło: s. 67

– Dlaczego się nie uczysz? – spytał życzliwie, patrząc na Dankę spod okularów łagodnymi oczami krótkowidza. Danka milczała uparcie.
– No, powiedz (…). Nie bądź taka nadęta, bo robi ci się podwójny podbródek.
Danka natychmiast uniosła głowę.
– O, już lepiej (…). To jak z tą nauką? Nie chce ci się po prostu, co? (…)
– Nie chce mi się.
– To jak? Rzucamy szkołę? (…) I co? Za mąż czy do pracy fizycznej? Bo jeśli za mąż, to raczej za jakiegoś matołka. Normalni mężczyźni są w dzisiejszych czasach rozbestwieni: wybierają wykształcone dziewczyny.
