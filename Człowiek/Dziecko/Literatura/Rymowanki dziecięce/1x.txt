Section: Rymowanki dziecięce / O
Inna wersja: Opowiem ci bajkę, jak kot kurzył fajkę,
a kocica papierosa, upaliła kawał nosa.
Prędko, prędko po doktora, bo kocica bardzo chora.
A doktor był pijany
i przylepił się do ściany,
a ściana była mokra
i przylepił się do okna,
a okno było duże
i wypadł na podwórze.
W podwórzu były dzieci,
rzuciły go do śmieci,
a w śmieciach były koty,
podarły mu galoty.
Źródło: „Okolice”, t. 5, Koło Naukowe Studentów Etnologii UMK, 2007, s. 212.

Opowiem ci bajkę,
jak kot palił fajkę.
A kocica papierosa,
upaliła kawał nosa.
Prędko, prędko po doktora,
bo kocica bardzo chora.
Przyszedł doktor z wielkimi okularami,
a kocica pod fajerami.
Przyjechał doktor z wielkim brzuchem,
a kocica pod kożuchem.
Przyszedł doktor z nożycami,
a kocica z kociętami.
Przyszedł doktor z lekarstwami,
a kocica z pazurami.
Doktor mówi: „Co to? co to?”
Wziął za ogon rzucił w błoto.
