Section: Ostatnia bitwa
Opis: wydarzenia opisane w finalnej części serii Opowieści z Narnii, w której wszyscy główni bohaterowie przedostają się do nowego świata, gdzie poznają prawdziwą postać lwa Aslana.
Źródło: rozdział 16, Pożegnanie z Krainą Cieni

A kiedy to powiedział, przestał już wyglądać jak Lew, jednak to, co zaczęło się dziać później, jest tak wielkie i piękne, że nie mogę o tym pisać. Dla nas to koniec wszystkich opowieści i można tylko dodać, że odtąd już wszyscy żyli długo i szczęśliwie. Lecz dla nich prawdziwa opowieść dopiero się zaczęła. Całe ich życie w tym świecie i wszystkie przygody w Narnii były zaledwie okładką i stroną tytułową i teraz rozpoczynali wreszcie Rozdział Pierwszej Wielkiej Opowieści, jakiej nikt jeszcze na ziemi nie czytał – opowieści, która trwa wiecznie i w której każdy rozdział jest lepszy od poprzedniego.
