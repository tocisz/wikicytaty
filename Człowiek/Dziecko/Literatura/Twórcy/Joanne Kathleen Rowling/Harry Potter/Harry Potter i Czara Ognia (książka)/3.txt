Section: Harry Potter i Czara Ognia (książka) /  / Blizna

Rozejrzał się z rozpaczą po pokoju i jego wzrok spoczął na kartkach urodzinowych, które przysłała mu pod koniec lipca dwójka jego najlepszych przyjaciół. Co by powiedzieli, gdyby im napisał, że znowu rozbolała go blizna?
Natychmiast usłyszał w głowie głos Hermiony Granger, piskliwy i pełen przerażenia:
– Boli cię blizna? Harry, to bardzo poważna sprawa… Napisz do profesora Dumbledorea! A ja zaraz sprawdzę w Najczęstszych magicznych dolegliwościach i schorzeniach… Może tam jest coś o bliznach spowodowanych zaklęciami…
(…)
Spróbował więc wyobrazić sobie reakcję swojego najlepszego przyjaciela, Rona Weasleya i natychmiast ujrzał długą, piegowatą, przerażoną twarz Rona.
– Boli cię blizna? Ale… ale chyba Sam-Wiesz-Kogo nie ma gdzieś w pobliżu, co? To znaczy… wiedziałbyś o tym, prawda? Chyba nie próbuje zrobić tego jeszcze raz? No, nie wiem, Harry… ale może takie blizny po zaklęciach zawsze trochę bolą… Zapytam tatę…
