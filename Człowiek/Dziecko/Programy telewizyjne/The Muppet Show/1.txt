Section: The Muppet Show / O serialu
Autor: Mirosław Winiarczyk, Na ekranach kin: Muppety jadą do Hollywood, „Razem. Ilustrowany Tygodnik Młodzieży” nr 13, (324), 27 marca 1983.

Nasza telewizja emitowała mnóstwo amerykańskich programów z serii Muppet show (…). Programy te cieszyły się dużym powodzeniem, głównie wśród widowni dziecięcej. Znakomicie wykonane lalki zwierząt, świetnie zróżnicowane i ucharakteryzowane, w połączeniu z szybko następującymi po sobie gagami oraz atrakcyjną i popularną gwiazdą telewizyjną tworzyły zabawną całość. Humor nie zawsze bywał najwyższego lotu, często nawet autorzy posługiwali się dowcipami na pograniczu trywialności, lecz w sumie dodawało to programom pewnego smaku, zwłaszcza że gwiazdy śpiewały popularne przeboje i prowadziły zabawne rozmowy ze zwierzętami.
