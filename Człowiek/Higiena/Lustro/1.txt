Section: Lustro
Autor: Umberto Eco, Imię róży

- A zatem - medytował Wilhelm - przez supra speculum naleźałoby rozumieć "za zwierciadłem"... Co wskazywałoby, że najpierw winniniśmy przejść na drugą stronę, gdyż z pewnością zwierciadło to drzwi...
Zwierciadło było wyższe niż normalny człowiek, utwierdzone w murze mocną dębową ramą. Obmacywaliśmy ją na wszystkie sposoby, próbowaliśmy wsunąć palce i paznokcie między nią a ścianę, ale zwierciadło ani drgnęło, jakby było częścią muru, kamieniem oprawionym w kamień.
- A jeśli nie jest to z drugiej strony, musi być super speculum - mruczał Wilhelm i podnosił ramię, stawał na palcach i wodził dłonią po górnej krawędzi ramy, nie znajdując jednak nic poza kurzem.
- Z drugiej strony - rozmyślał Wilhelm z melancholią - jeśli za zwierciadłem jest pokój
