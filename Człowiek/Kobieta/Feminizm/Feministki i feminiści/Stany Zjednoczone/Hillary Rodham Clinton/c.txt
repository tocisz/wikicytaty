Section: Hillary Rodham Clinton / O Hillary Clinton
Autor: Maciej Jarkowiec, http://wyborcza.pl/magazyn/1,152664,20110908,clintonowie-wszystko-na-sprzedaz.html Clintonowie. Wszystko na sprzedaż, wyborcza.pl, 21 maja 2016.
Zobacz też: Kazachstan, Rosja, uran

Imperium Franka Giustry – nazwane Uranium One – rozrastało się. Weszło m.in. w posiadanie 20 proc. amerykańskich złóż surowca. W roku 2009, gdy sekretarzem stanu USA była żona Billa Hillary, rozpoczęła się wyprzedaż Uranium One rosyjskiej agencji energii jądrowej Rosatom. Jako że uran – używany w elektrowniach atomowych i przy produkcji broni jądrowej – traktowany jest jako surowiec strategiczny, zgodę na umowę z Rosjanami musiał wydać Departament Stanu. Hillary Clinton klepnęła transakcję. W tamtym czasie fundacja należąca do niej i jej męża przyjęła od Franka Giustry datki w wysokości 2,35 mln dol. Clinton nie ujawniła tych przelewów, choć zobowiązywała ją do tego umowa z prezydentem Barackiem Obamą, którą zawarli, gdy obejmowała Departament Stanu. Niedługo po dobiciu targu Bill Clinton poleciał do Moskwy na zaproszenie związanego z Kremlem banku mającego uranowe udziały i wygłosił trwający godzinę odczyt. Honorarium dla byłego prezydenta wyniosło pół miliona dolarów.
