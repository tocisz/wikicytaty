Section: Marsz Szmat
Autor: Marta Brzezińska-Waleszczyk
Źródło: http://www.fronda.pl/a/sodoma-zdzirylibertyni-zboczenie-na-scenie-marsz-szmat-mial-zwracac-uwage-na-los-zgwalconych-kobiet-skonczylo-sie-na-promocji-dewiacji,28255.html „Sodoma. Zdziry&Libertyni”, „zboczenie na scenie”. Marsz Szmat miał zwracać uwagę na los zgwałconych kobiet. Skończyło się na promocji dewiacji, fronda.pl, 2013

Co ciekawe, pośród patronów tej groteskowej imprezy (m.in. Feminoteka.pl, Seksualnosc-Kobiet.pl, Kobiety-Kobietom.com, Trans-Fuzja.org (!!!), MoreLove.eu, u-f-a.pl, fyh.com.pl, homoseksualizm.org.pl, Radio Kampus, Planeta FM, Laif, Lineout, Live Life) znalazło się... Polskie Radio Czwórka. Temu ostatniemu chyba całkowicie przebiegunowały się kierunki – wystarczy wspomnieć choćby ostatnią akcję radiowej „Trójki”, promującej bezobjawowy patriotyzm z czekoladowym orłem i różowymi balonikami zamiast polskiej flagi. To właśnie na antenie „Czwórki” w kontekście Marszu Szmat padły z ust Anny Golan znamienite słowa. Seksuolog uznała bowiem, że odpowiedzialność za obarczanie winą zgwałconych kobiet ponoszą... inne kobiety, co jej zdaniem jest uzasadnione psychologicznie.
