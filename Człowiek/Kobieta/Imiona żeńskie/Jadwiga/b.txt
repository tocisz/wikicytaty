Section: Jadwiga
Autor: Jadwiga Kasprowiczowa, list
Opis: żona porzuciła Kasprowicza dla Stanisława Przybyszewskiego.
Źródło: Eugenia Kochanowska, Imię za człowiekiem idzie, 1989, s. 95.

Zbłądziłam i skrzywdziłam nie tylko Ciebie, ale i dzieci... Pomyśl, ile nocy przy nich nie przespałam, ile sił i zdrowia straciłam, a teraz ich nawet widzieć mi nie wolno.
Więc to wszystko, te dziewięć lat – to nic wobec jednego błędu szaleństwa? Pomyśl, Ty, co tak ból całego świata i jego nędzę odczuwasz i tak genialnie to odtwarzasz, pomyśl, czy to ludzkie i sprawiedliwe? Nie myśl według kodeksów prawnych, ale sercem człowieka. Pomyśl, ile razy Ty i każdy mężczyzna by dzieci tracił, gdyby mu je za jedną chwilę szaleństwa i słabości odbierano?
