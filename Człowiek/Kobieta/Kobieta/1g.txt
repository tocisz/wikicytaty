Section: Kobieta / J
Opis: o jałowości kultury arabskiej w 100 lat po narodzinach islamu.
Autor: Erik von Kuehnelt-Leddihn, Przeciwko duchowi czasu, wyd. Wektory, 2008, s. 112.

Jako przyczynę kulturalnej jałowości podałem to, że nie można bezkarnie niejako spisać na straty połowy ludzkości, czyli kobiet. Nie o to chodzi, że kobiety są bardziej twórcze od mężczyzn, bo nie są, ale o to, że kobiety mają dwie mocne strony: intuicję (trudną do naukowego wyjaśnienia) oraz zdolność do inspirowania mężczyzn. Za wielkimi mężczyznami stoją zawsze wybitne kobiety, co wyraźnie widać nawet w historii wielkich świętych. Egon Friedell powiedział o Goethem, że po spotkaniu z kobietami, które wywarły na nim wrażenie, to on stawał się płodny. U nas właśnie Reformacja jest dowodem na to, że wyrzucenie świętych, wśród których połowę stanowiły kobiety z Reginą Coeli na czele, doprowadziło do głębokiego kulturalnego wyjałowienia.
