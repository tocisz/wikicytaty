Section: Marozja / O Marozji
Autor: Laura Smokowicz, Sławne żony i kochanki. Tragiczne i wiarołomne, Instytut Wydawniczy Kreator, Białystok 2004, ISBN 833440275, s. 69–70.

Z portretu hardo i dumnie spogląda kobieta strojna i obwieszona klejnotami, o typowej urodzie Włoszki. Marozja, kochanka papieży, twarz ma oryginalną, ogromne oczy w ciemnej oprawie, duży nos i silnie zarysowany podbródek. Można ją nazwać ładną, lecz nie piękną. Trudno doprawdy uwierzyć, że ta kobieta bardzo lekkich obyczajów i wyjątkowo niemoralna nawet na tle zdeprawowanej epoki, odgrywała przez wiele lat rolę pierwszej damy Rzymu, osadzając na tronie papieży i kierując ich poczynaniami. Jakby tego było mało, zanim zakończyła „karierę”, na stolec św. Piotr wyniosła swego syna, którego ojcem był jej kochanek, papież Sergiusz III.
