Section: Jestem nudziarą / P

Potem zrobiły mi zbiorową awanturę o brak stosownych kosmetyków. Kazałam im się wypchać. Ja się tak nie pacykuję jak one, mogą sobie nosić zapasy mazideł przy sobie, jeśli chcą uprawiać wielodniowe niespodziewane eskapady.
Potem ubrały się w moje świeże ciuchy.
Wspominałam już, że ubieram się głównie na czarno?
W efekcie wyglądałyśmy jak nieliczna, ale dobrana drużyna zakonna z bliżej nieokreślonego klasztoru.
Chryste Panie – to znaczy, że ja sama wyglądam jak pojedyncza ponura mniszka!
