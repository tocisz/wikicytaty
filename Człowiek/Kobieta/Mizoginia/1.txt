Section: Mizoginia
Autor: Henryk Martenka, Mizogini i chojracy, „Angora” nr 10 (1290), 8 marca 2015, s. 9.

W przededniu Międzynarodowego Dnia Kobiet aż się prosi, by przestudzić żeńskie zapały, jakich bezustannie doznaje niemal każdy polski mężczyzna w polu i zagrodzie, no, może wyłączając personel redakcji TVN24. Powodem jest istnienie – na szczęście wąskiego! – marginesu zwanego przez naukę mizoginizmem, który uznać można za gorsze paskudztwo niż od biskupów przeklęty gender. Mizogin to facet, który nie jest w stanie pokonać swych uprzedzeń, a czasami nawet nienawiści, wobec kobiet. Psychologowie dowodzą, że to strach przed kobiecą rozrodczością i seksualnością, zaś mówiąc prościej – paraliżująca trwoga przed waginą.
