Section: Traudl Junge / O Traudl Junge
Autor: Tomasz Raczek
Źródło: Zygmunt Kałużyński, Tomasz Raczek, Leksykon filmowy na XXI wiek. Ekranizacje literatury z cyklu Perły kina (tom 2), Instytut Wydawniczy Latarnik im. Zygmunta Kałużyńskiego, Michałów-Grabina 2005, ISBN 8360000050, s. 322–323.
Zobacz też: Bogusław Wołoszański

(…) w Upadku rolę [Bogusława] Wołoszańskiego spełnia Traudl Junge, sekretarka Hitlera, przebywająca z nim w berlińskim bunkrze aż do samobójczego końca. Młodej dziewczynie z Monachium udało się jednak przeżyć, a po wielu latach napisać i wydać wspomnienia, które stały się inspiracją dla filmu. W ostatnich sekundach Upadku pojawia się jej prawdziwa twarz: niemieckiej staruszki, opowiadającej niezwykłą historię swojej młodości. Sędziwa Traudl zdobywa się wtedy na zdumiewające wyznanie, że dopiero w latach 60. przyszło jej do głowy, iż w byciu sekretarką Adolfa Hitlera mogło być coś złego i chyba jako 20-latka dokonała fałszywego wyboru. A nie powinna, bo młodość nie może być przecież usprawiedliwieniem, gdy trzeba decydować o swoim życiu.
