Section: Eliza Lynch / O Elizie Lynch
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, wyd. Świat Książki, Warszawa 2010, ISBN 9788324715480, s. 182.
Zobacz też: Evita Peron, Jezebel

Do dzisiejszego dnia Paragwajczycy są podzieleni co do tego, kim naprawdę była Eliza Lynch. Ci, którzy w prezydenturze Francisca Lópeza widzą chwalebny epizod w historii Paragwaju, umieszczają tę młodą Irlandkę na piedestale, mając ją za paragwajską Evitę Perón – pełną uroku wizjonerkę i odnowicielkę kraju. Dla wielu, zdaniem których prezydentura Lópeza był katastrofą, on sam zaś zadufanym w sobie, okrutnym sadystą, Lynch była piękną, mającą dłonie splamione krwią kusicielką, rodzajem celtycko-latynoskiej Jezebel, która nieustannie rozbudzała ego swego kochanka, zachęcając go do podejmowania nierozważnych decyzji militarnych i która skonfliktowała go z jego własną rodziną, nakłaniając do zamordowania wielu jej członków.
