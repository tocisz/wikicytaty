Section: Elżbieta Bawarska / O Elżbiecie Bawarskiej
Autor: Laura Smokowicz, Sławne żony i kochanki. Tragiczne i wiarołomne, Instytut Wydawniczy Kreator, Białystok 2004, ISBN 833440275, s. 182–183.

W łańcuchu kobiet przewrotnych, zdradzieckich, dyszących zemstą, żądnych klejnotów i królewskiej korony dla ślicznej latorośli królewskiego rodu Wittelsbachów nie ma miejsca. Cesarzowa starała się nie czynić nikomu przykrości, miała dość ambiwalentny stosunek do splendoru cesarskiego dworu, nie interesowały jej dworskie intrygi. Bardzo naturalna, kochała przyrodę, jazdę konną, piesze wycieczki w góry, uprawiała gimnastykę – na dworze cesarzy Austro-Węgier styl życia wręcz niedopuszczalny. Łagodna, dobra i spokojna Elżbieta nie zaznała jednak na cesarskim dworze wiele szczęścia. Ślepy los obszedł się z nią wyjątkowo okrutnie i za koronę zapłaciła zbyt wysoką cenę. A przecież nie o koronie marzyła, lecz o szczęściu u boku wysokiego, goniącego za nią rozmarzonymi oczami kuzyna Franzi…
