Section: Madame du Barry / O Madame du Barry
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 155.

Jeanne du Barry była bliską sercu przyjaciółką Ludwika XV przez okres około sześciu lat, począwszy od roku 1768 aż do jego śmierci w roku 1774. Moglibyście rzecz jasna trzeźwo zauważyć, że to zupełnie nie nasz interes i w ogóle nikomu nic do tego, może poza samą Jeanne i Ludwikiem. Tyle że oboje oni stanowią dziś część naszej wspólnej historii i ja osobiście czuję się w obowiązku przypominać raz na jakiś czas, jak głupio ludzie potrafili żyć także dobrych parę wieków temu. Zwłaszcza kiedy wydawało im się, że wszyscy wokół nich stworzeni zostali wyłącznie po to, aby oni mogli się dobrze bawić.
