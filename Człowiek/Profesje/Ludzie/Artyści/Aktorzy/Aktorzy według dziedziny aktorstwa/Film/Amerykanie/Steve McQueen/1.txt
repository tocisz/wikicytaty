Section: Steve McQueen / O Stevie McQueenie
Autor: Mirosław Winiarczyk, Na ekranach kin: Tom Horn, „Razem. Ilustrowany Tygodnik Młodzieży” nr 18 (329), 1 maja 1983.
Zobacz też: Tom Horn

Właściwym twórcą filmu [Tom Horn] wydaje się być jednak Steve McQueen, zmarły w kilka miesięcy po ukończeniu. Była to przedostatnia rola popularnego i lubianego gwiazdora. McQueen był od dawna zafascynowany legendarną postacią Dzikiego Zachodu, Tomem Hornem, słynnym pogromcą Indian i agentem rządowym, skazanym i powieszonym w 1903 roku za rzekome zabicie dziecka. Analiza dokumentów i przebiegu rozprawy nie potwierdza winy bohatera. Aktor zagrał Horna jako postać tragiczną, po swojemu dobrą, ale jednak okrutną, wplątaną w zastawione na niego sidła. (…) McQueen w trakcie realizacji był śmiertelnie chory, co w szczególny sposób odcisnęło się na granej przez niego postaci.
