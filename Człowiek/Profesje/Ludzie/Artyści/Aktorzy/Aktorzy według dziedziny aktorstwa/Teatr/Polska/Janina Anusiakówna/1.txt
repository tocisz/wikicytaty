Section: Janina Anusiakówna / O Jadwidze Anusiakównie
Autor: Witold Sadowy, http://www.e-teatr.pl/pl/artykuly/38379.html?josso_assertion_id=59501C94A2BB2C90 Pożegnanie, „Gazeta Stołeczna” nr 70, 23 marca 2007

Janka należała do tych, którzy wskrzeszali powojenny teatr warszawski. Z tego okresu pozostała nas jeszcze trójka: Halina Michalska-Milecka, ja i najmłodsza z nas Marysia Janecka – żona Jurka Wasowskiego. To my zaczynaliśmy tutaj od niczego. To my kładliśmy podwaliny pod dzisiejszy teatr warszawski, nie licząc na profity. Bochenek chleba i talerz zupy były naszym wynagrodzeniem.
