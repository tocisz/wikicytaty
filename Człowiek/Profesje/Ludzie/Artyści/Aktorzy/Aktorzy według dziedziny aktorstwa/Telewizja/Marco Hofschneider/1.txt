Section: Marco Hofschneider / O Marco Hofschneiderze
Autor: Agnieszka Holland
Źródło: Maria Kornatowska, Magia i pieniądze (rozmowy z Agnieszką Holland), Wydawnictwo Znak & Autorzy, Kraków 2002, ISBN 83-240-0205-7, s. 263.

Zwierzęcy wdzięk. Okazał się niezłym aktorem. Chłopcem niezbyt mądrym, ale aktorem zdolnym. Zagrał parę trudnych scen całkiem dobrze. Homoseksualiści go uwielbiali, był na okładkach paru gejowskich pism. Przed Europą... chciał być informatykiem, ale potem postanowił zostać aktorem. Dokonywał jednak złych wyborów. Siedział w Niemczech, zamiast pojechać do Stanów, jak tylko film wszedł tam na ekrany. Był bardzo młody, zdolny do języków, angielskiego szybko by się nauczył. To był akurat najgorszy okres kina niemieckiego. Grał w głupkowatych serialach. W końcu pojechał do Stanów, ale było już za późno, troszkę podłysiał. Zagrał w paru filmach, ale niezbyt dobrych, nie miał szczęścia.
