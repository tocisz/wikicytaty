Section: Adam Hanuszkiewicz / O Adamie Hanuszkiewiczu
Autor: Jolanta Ciosek, http://www.e-teatr.pl/pl/artykuly/128538.html Ostatni kolorowy facet w branży, „Dziennik Polski” nr 282, 5 grudnia 2011

Jego „Norwida” obejrzało 100 tysięcy widzów, zaś dziewięć razy realizowane „Wesele” – pół miliona osób. Nie ukończył żadnej z artystycznych szkół, a jednak to on uważany był za jednego z najbardziej awangardowych reżyserów teatralnych, łamiących kanony klasyki; był uwielbiany przez młodych widzów, odsądzany od czci i wiary przez wielu krytyków. Wedle jednych jego teatr był hucpą efekciarskich pomysłów, dla innych odkrywaniem klasyki na nowo.
