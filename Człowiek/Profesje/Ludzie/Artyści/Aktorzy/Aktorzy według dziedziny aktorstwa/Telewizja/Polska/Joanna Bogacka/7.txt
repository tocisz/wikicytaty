Section: Joanna Bogacka / O Joannie Bogackiej
Autor: Marta Jankowska
Źródło: Mirosław Baran, http://www.e-teatr.pl/pl/artykuly/151429.html Teatr zabiera życie, „Gazeta Wyborcza – Trójmiasto” nr 280, 30 listopada 2012

Ja bym o niej powiedziała, że była po prostu fajną facetką. O tym, że była wybitną aktorką, opowie pewnie wiele osób. Jednak Joanna w moim życiu zaistniała przede wszystkim jako człowiek, jako opiekunka. Kiedy do mnie dzwoniła, zawsze miała ten sam zestaw pytań. Po pierwsze, czy ciągle się z mężem tak mocno kochamy. Po drugie – o dzieci. I na koniec o pracę. Była też jedyną aktorką, od której kiedykolwiek dostałam kwiaty na scenie. Dowodem jej troski był ostatni gest, jaki wykonała we wrześniu. Namówiła mnie wtedy do wykładania na Akademii Muzycznej w trudnym dla mnie okresie, kiedy straciłam pracę w Teatrze Wybrzeże.
