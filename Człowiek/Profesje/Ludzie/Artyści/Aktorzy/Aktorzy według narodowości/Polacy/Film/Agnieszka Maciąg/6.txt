Section: Agnieszka Maciąg
Źródło: https://plejada.pl/wywiady/agnieszka-maciag-o-menopauzie-ksiazkach-rodzinie-tylko-u-nas/lpfvzdg wywiad dla Plejada.pl, 2020

Świat wmawia nam, że musimy robić rzeczy wielkie, a prawdziwe życie składa się z małych chwil codzienności. Możemy je przegapić, jeśli narzekamy, użalamy się, stawiamy siebie w pozycji ofiary, ciągle na coś czekamy albo czegoś się boimy. Wiem o tym, ponieważ ja również kiedyś taka byłam. Więcej radości daje świadome, proste życie niż bycie podziwianą. Szczęście, którego szukałam przez lata, było na wyciągnięcie ręki – w zmianie świadomości, w prostych, codziennych czynnościach. Kiedy biegniemy przez życie za czymś, nie dostrzegamy cudów, które mijamy.
