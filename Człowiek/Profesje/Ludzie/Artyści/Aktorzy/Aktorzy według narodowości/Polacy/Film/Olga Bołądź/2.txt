Section: Olga Bołądź
Źródło: http://www.m-jak-milosc.pl/Wywiady/6207/Pracowe-ADHD-wywiad-z-Olga-Boladz.html „Pracowe” ADHD – wywiad z Olgą Bołądź, 3 sierpnia 2010

Gdy byłam dzieckiem, marzyłam o karierze prokuratora lub przestępcy. Zawsze byłam niespokojna i gdy ktoś coś przeskrobał, to było wiadomo, że to ja. Moja starsza siostra została prawniczką, a ze mną rodzice mieli zawsze sporo kłopotów. Pamiętam, jak powiedziałam im, że chcę zdawać do szkoły teatralnej. Usłyszałam: „dziecko, najpierw zdaj maturę”. Postanowiłam, że spróbuję tylko raz. Jak się nie uda, to dam sobie spokój z aktorstwem. Ale się dostałam i okazało się, że ta praca jest całym moim życiem!
