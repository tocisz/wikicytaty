Section: Krzysztof Piasecki / Cytaty z monologów kabaretowych / Dowcip polityczny
Zobacz też: Danuta Hojarska, Samoobrona Rzeczpospolitej Polskiej

To jest bardzo zdolna ekipa! Jak oni wchodzili do poprzedniego parlamentu, dziennikarze się pofatygowali i sprawdzili kwestionariusze ich… Tam każdy miał napisane – wykształcenie podstawowe. Półtora roku minęło – wszyscy mieli maturę! Nasze durne dzieci cztery lata się muszą uczyć…! To są zdolniachy! Tam jest taka posłanka Hojarska, też ubiegłoroczna maturzystka ze Szczecina… Widocznie w tym Szczecinie jest takie specjalne zagłąbie… Ona powiedziała, że będzie studiowała „to prawo”… Bo jest „prawo” i „to prawo”… Słusznie, bo ona będzie ministrem sprawiedliwości, bo ma dwa wyroki w zawieszeniu i to drugi dostała za sfałszowanie przepustki do więzienia. Ja akurat uważam, że to skandal, że posłowie Samoobrony potrzebują przepustek do więzienia!
