Section: Ronald Reagan / O Ronaldzie Reaganie
Autor: Gilles Kepel, Zemsta Boga. Religijna rekonkwista świata, przeł. Agnieszka Adamczak, Wyd. Krytyki Politycznej, Warszawa 2010, s. 181.
Zobacz też: fundamentalizm, kreacjonizm

Ronald Reagan (…) podczas kampanii wyborczej otwarcie wyraził swe wątpliwości na temat prawdziwości teorii ewolucji i uznał, że równolegle z nią powinno się nauczać w szkołach kreacjonizmu. Zaatakował „neutralny”, pozbawiony etyki system edukacji, który oskarżał o to, że jest przyczyną wzrostu przestępczości i narkomanii – wszystkie tematy stanowiły powtórzenie haseł najbardziej radykalnych „fundamentalistów”. (…) Ruchy fundamentalistyczne Nowej Chrześcijańskiej Prawicy (Moralna Większość, Christian Voice, Religious Roundtable itd.) domagały się uznania swych zasług w sukcesie wyborczym Ronalda Reagana w roku 1980, a następnie w roku 1984. Bezapelacyjne zwycięstwo kandydata Partii Republikańskiej przypisywały temu, że potrafiły masowo zmobilizować i po raz pierwszy przyciągnąć do urn od dwóch do czterech milionów ewangelikalnych chrześcijan, którzy na ogół wykazywali niewielkie zainteresowanie polityką.
