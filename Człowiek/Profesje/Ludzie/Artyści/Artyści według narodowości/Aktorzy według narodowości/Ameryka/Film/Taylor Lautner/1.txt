Section: Taylor Lautner
Źródło: http://www.stopklatka.pl/wywiady/wywiad.asp?wi=66971 Wywiad, 2010

Mam wrażenie, że żyję w dwóch światach jednocześnie. W pierwszym z nich występuję w filmach, udzielam wywiadów i pozuję do zdjęć, a w drugim jak dawniej spotykam się z rodziną i znajomymi, jakby nic się nie zmieniło. Oczywiście bardzo mi zależy na tym, by tego drugiego świata nie utracić, ale ten pierwszy całkiem mi się podoba. Jasne, to nie jest normalne, kiedy człowiek budzi się rano i widzi przed domem dwanaście samochodów, w których czają się paparazzi, ale można do tego przywyknąć. Dobrych stron tej sytuacji jest znacznie więcej niż złych. Jeśli miałbym się na coś skarżyć, to tylko na jedną rzecz: nie mogę już tak po prostu pójść do wesołego miasteczka i przejechać się diabelską kolejką. Szkoda. Brakuje mi tego.
