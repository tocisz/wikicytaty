Section: Jan Świderski / O Janie Świderskim
Autor: Ewa Natorska, „Kalendarz Teatralny”, 1 stycznia 1991

Niszczył wymyślone, naśladowane, nieautentyczne. Nauczył mnie, że warto być uczciwie niezależnym w imię indywidualnego poszukiwania prawdy. Prawdziwy sens aktorstwa widział właśnie w wartości poznawczej. (…) Scena stwarzała szansę poznania prawdy o sobie, ponieważ nie obowiązywała tam konieczność ulegania życiowym stereotypom i schematom, które determinują codzienne odczuwanie i zachowanie. Dziełu aktora przyznawał rangę sztuki dopiero wtedy, kiedy nie potwierdzało, ale rozszerzało naszą wiedzę o ludziach (…) Z szewską pasją zwalczał współczesne zabobony, – np. nowoczesność utożsamianą z tym, co propagowane, popularne, modne.
