Section: Michał Żebrowski
Źródło: http://www.stopklatka.pl/wywiady/wywiad.asp?wi=22137 wywiad, 2004

Większość propozycji, które otrzymywałem, była mi składana ze względu na moją popularność wyniesioną z superprodukcji. Były to próby odcinania kuponów od sukcesów tamtych filmów. Nie znajdowałem tam ról, w które chciałbym się głęboko zaangażować. Będąc wychowanym na Szekspirze zdaję sobie doskonale sprawę z tego, że satysfakcja aktorska, która wypływa z kontaktu z dobrą literaturą, jest niewspółmiernie większa od sytuacji w której starasz się nadać jakikolwiek sens jakiemuś słabemu tekstowi. Aktor wybierając te propozycje ciekawsze i ambitniejsze czuje się po prostu szczęśliwszy. Dlatego pomimo dyskretnej presji ze strony publiczności i krytyki, która chciała mnie zobaczyć w roli współczesnej, postanowiłem czekać na właściwy tekst.
