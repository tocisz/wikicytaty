Section: Spartakus (film 1960) / O Spartakusie
Autor: Paweł Jaskulski, http://historia.org.pl/2013/09/07/westerplatte-broni-sie-dalej/ Westerplatte broni się dalej. Filmy o oblężeniu polskiej składnicy, historia.org, 7 września 2013
Opis: porównując Spartakusa do Tajemnicy Westerplatte (2013, reż. Paweł Chochlew)

Nie mają również racji ci, którzy przyznają Chochlewowi miano reżysera podtrzymującego najnowsze światowe trendy w kinie wojennym. Mam szanownym krytykom przypomnieć, ile filmowego miąższu można wycisnąć ze sceny batalistycznej? Proszę bardzo, odsyłam do fotosu z planu Spartakusa (reż. Stanley Kubrick, 1960), opublikowanego w książce Paula Duncana. Setki statystów, grających poległych w walce, leżą na polanie. Do każdego ciała przyczepiono numer. Numeracja posłużyła Kubrickowi do wydawania instrukcji konkretnym statystom. Podkreślam, że było ich setki. Do takiego pomysłu potrzeba jednak wyobraźni mistrza, a nie debiutanta, którego zadanie najzwyczajniej w świecie przerosło.
