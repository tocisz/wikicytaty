Section: Wojna o dąb

Nie tyle zaczął śpiewać, co snuć opowieść. Jego głos, melodyjny i cichy jak szmer liścia opadającego na niezmącony staw, rozchodził się w pomieszczeniu jak kręgi na wodzie.

W mieście Newry urodziłem się i dorastałem,
Teraz w Steven’s Green umieram w pogardzie.
Całe życie parałem się siodlarstwem,
Ale skończyłem,
Skończyłem jako włóczęga.

Piosenka zawisła w powietrzu jak ostrożnie wręczony dar. (…) Z każdej nuty melodii przebijały strach i gniew, wypełniały salę i znikały. Następujący potem spokój odczuwało się jeszcze długo po tym, jak przebrzmiewał śpiew.
