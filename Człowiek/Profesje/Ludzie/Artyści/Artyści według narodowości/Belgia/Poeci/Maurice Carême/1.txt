Section: Maurice Carême
Źródło: Ta odrobina nieba, tłum. Maria Leśniewska

Na stole leżał duży bochen chleba,
A obok chleba nóż,
A obok noża jabłko.
A przed bochenkiem, nożem, jabłkiem
Stał człowiek.
Nie ma w tym nic, powiecie,
To tak banalne, wręcz dziecinne przecie.
Ale ten człowiek był malarzem,
Więc namalował stół i bochen chleba,
A obok chleba nóż,
A obok noża jabłko,
I do wszystkiego dodał trochę nieba -
I to jest właśnie to, co trzeba.
