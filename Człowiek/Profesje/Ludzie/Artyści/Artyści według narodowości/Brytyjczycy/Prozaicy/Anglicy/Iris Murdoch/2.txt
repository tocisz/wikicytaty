Section: Iris Murdoch
Źródło: powieść Dzwon, tłum. Krystyna Tarnowska

Istnieje wielu ludzi, zapewniła go – a Michael był aż nadto skory przyznać jej słuszność, bo wiedział, że sam do nich należy – którzy nie mogą żyć ani na świecie, ani poza światem. Są to ludzie jakoby chorzy, bo tęsknota Boga czyni ich nieprzystosowanymi uczestnikami zwykłego życia, ale z drugiej strony siła czy temperament nie pozwalają im całkowicie wyrzec się świata; a dzisiejsze społeczeństwo z jego szybkim tempem oraz mechaniczną i techniczną strukturą nie ofiarowuje tym nieszczęśliwcom schronienia.
