Section: Wojciech Plewiński / O Wojciechu Plewińskim
Autor: Tadeusz Sobolewski, „Gazeta Wyborcza”, cyt. za: http://www.culture.pl/pl/culture/artykuly/os_plewinski_wojciech culture.pl
Zobacz też: fotografia, teatr

Jego zdjęcia ze spektakli są szczytem fotograficznego kunsztu. Plewiński to nasz najwybitniejszy, obok Edwarda Hartwiga, fotografik teatru (choć równocześnie był fotografem mody, a także zwierząt). Chwytał spektakl w trakcie tworzenia, często zaznaczając obecność na scenie reżysera lub scenografa (...). Czasem Plewiński sam reżyseruje scenę na użytek fotografii. Te zdjęcia są mądre, chwytają sens, mają głęboką perspektywę, akcja rozgrywa się na nich w wielu planach, ukazują teatr jako świat.(...) Na tych zdjęciach teatr jest jak życie, a życie jest rodzajem teatru.
