Section: Joanna Bogacka / O Joannie Bogackiej
Autor: Adam Orzechowski
Źródło: http://www.e-teatr.pl/pl/artykuly/151092.html Dyrektor Wybrzeża o Joannie Bogackiej: Odeszła aktorka wybitna, „Gazeta Wyborcza Trójmiasto”, 27 listopada 2012

Nie mam najmniejszych wątpliwości i świadomie użyję mocnych słów: to była wybitna aktorka. I jest mi niezmiernie miło, że zdecydowała się właściwie całe swoje zawodowe życie związać z Gdańskiem, że właśnie tu zagrała kilka ze swych wielkich ról. Wszyscy w zespole odbieraliśmy możliwość pracy z nią z jednej strony jako wielką zawodową przyjemność, z drugiej zaś – jako ogromny zaszczyt. To, że pracowała z nami, dowartościowywało nas bardzo mocno.
