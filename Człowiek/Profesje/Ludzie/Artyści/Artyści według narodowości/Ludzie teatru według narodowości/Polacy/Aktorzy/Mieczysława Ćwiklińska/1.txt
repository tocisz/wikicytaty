Section: Mieczysława Ćwiklińska / O Mieczysławie Ćwiklińskiej
Autor: Teofil Trzciński, Mieczysława Ćwiklińska 1900–1950, Warszawa 1950

(…) jej żywa inteligencja górowała nad szkicowym nawet tekstem, wydobywając na jaw jakieś ziarno prawdy ludzkiej. Oswojono się z tym do tego stopnia, że nikt nie zastanawiał się nawet nad tym, iż odtwarzając tyle podobnych do siebie postaci, nigdy nie popada w jednostajny, wygodny szablon. Wnosiła zawsze coś nowego, nieoczekiwanego, jakiś rys świeżości.
