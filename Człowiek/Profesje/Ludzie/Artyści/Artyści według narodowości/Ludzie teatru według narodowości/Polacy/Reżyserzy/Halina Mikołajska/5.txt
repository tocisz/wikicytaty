Section: Halina Mikołajska / O Halinie Mikołajskiej
Autor: Joanna Krakowska, autorka biografii Mikołajskiej
Źródło: Alan Sasinowski, http://www.e-teatr.pl/pl/artykuly/139238.html Nadwyżka odwagi, „Kurier Szczeciński” nr 94, 16 maja 2012

Mikołajska nie była dekoracyjną lalką na opozycyjnej kanapie, tylko sama tę opozycję tworzyła. Oczywiście, że opozycja potrzebowała głośnych nazwisk, autorytetów, słynnych osób, żeby przebić się ze swoim przekazem do opinii publicznej, żeby zwrócić uwagę na sprawy, w których protestowała. Potrzebowała też samochodów i kierowców, żeby wozili obserwatorów na procesy do Radomia. I Halina Mikołajska ich woziła. Potrzebowała telefonów i adresów, na które można by zgłaszać naruszenia praworządności. I Mikołajska swój adres i telefon udostępniła.
