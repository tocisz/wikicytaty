Section: Kazimierz Rudzki / O Kazimierzu Rudzkim
Autor: Erwin Axer, http://www.culture.pl/pl/culture/artykuly/os_rudzki_kazimierz culture.pl

Pożegnaliśmy się w lecie, wyjechałem, a kiedy powróciłem w jesieni na dzień jeden, dzwonił do mnie, żeby się usprawiedliwić z niemożności zagrania w Katowicach swojej roli z Rzeczy listopadowej. Był właśnie w szpitalu. Mówił rzeczowo i dość raźnie, ale słuchając, wiedziałem, że wie [że umiera], i on wiedział już, że ja wiem. Pożegnał się krótko, tak jak zwykł się był żegnać, bez względu na to, czy to było na jutro, na rok, czy na zawsze.
