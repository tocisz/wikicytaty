Section: Leningrad Cowboys / O zespole
Autor: Marek Gaszyński, Czy wiesz? Zagadki. Muzyka rozrywkowa, Warszawa 1996, wyd. Alfa, s. 108.

Szokują zarówno swoim wyglądem, jak i zachowaniem na scenie. Wielkie, sterczące czuby na głowie, zblazowane miny, głupawy wyraz twarzy. Jednak tworzą bardzo inteligentną muzykę, ciekawie opracowaną, nieźle wykonaną. Ten ich prowokujący wygląd doskonale pasuje do repertuaru, na który składają się pastisze znanych przebojów, melodie ludowe, standardy światowe, rock and rollowe tematy. I ta nazwa – Kowboje z Leningradu! Po premierze filmu z ich udziałem nadano im przydomek Najgorszego Zespołu Świata, z którego to określenia są bardzo dumni.
