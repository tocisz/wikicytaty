Section: Fryderyk Chopin / Wypowiedzi / Listy
Opis: do Juliana Fontany, 18 sierpnia 1848.
Źródło: Mieczysław Tomaszewski, Fryderyk Chopin…, op. cit.

Jesteśmy stare cymbały, na których czas i okoliczności swoje tryliki nieszczęsne powygrywały. (…) nie umiemy tonów nowych wydawać pod kiepskimi rękami i dusimy w sobie to wszystko, czego dla braku lutnisty już z nas nikt nie wydobędzie. Ja już ledwo dyszę (…) a ty łysiejesz zapewne i zostaniesz jeszcze nad moim kamieniem jak te wierzby nasze, pamiętasz? – co to goły łeb pokazują.
