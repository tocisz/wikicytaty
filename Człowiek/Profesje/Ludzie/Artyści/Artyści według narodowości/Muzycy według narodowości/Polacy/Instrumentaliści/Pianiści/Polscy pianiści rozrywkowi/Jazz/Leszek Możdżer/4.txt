Section: Leszek Możdżer
Opis: przed koncertami Leszka Możdżera na 16. Przystanku Woodstock.
Źródło: wywiad Michała Bigoraja http://maestro.net.pl/document/wywiady/muzycy/Mozdzer.pdf Leszek Możdżer - Przystanek Chopin, maestro.net.pl, 31 lipca 2016.

To jest wielka zasługa Jurka Owsiaka, że on tych młodych ludzi „wychowuje” w ten sposób, że daje im możliwość wyboru. Jeżeli dzisiaj jedzie się samochodem i przerzuca się stacje radiowe, to możliwość wyboru między stylami i estetykami muzycznymi jest bardzo nieduża. Właściwie jej nie ma [...] Na tym Festiwalu wspaniałe jest, że ludzie, którzy tu przyjeżdżają, mają możliwość rozszerzyć swoje horyzonty i poznać coś nowego [...] Uważam, że Jurek Owsiak idealnie stosuje proporcje. Przemyca „rzeczy” inne, wyjątkowe, wartościowe, oryginalne pomiędzy bardzo mocnymi uderzeniowo zespołami i wtedy te drobne porcje ta publiczność jest w stanie przełknąć. Gdyby zmienił te proporcje to przypuszczam, że miałby mniej ludzi, a chodzi jednak o to, aby tym ludziom podać coś wartościowego.
