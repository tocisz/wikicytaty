Section: Marek i Wacek / O duecie
Autor: IBIS, „Życie Warszawy”, 1 marca 1966

Jest to duet inteligentnych i dowcipnych wirtuozów. Nie silą się na modne dzisiaj eksperymenty, grają zrytmizowane przeróbki utworów klasycznych, romantycznych, czasami nawiązują do form jazzowych, zawsze jednak pamiętają o słuchaczu, którego chcą zabawić i rozerwać.Demonstrują dobre opanowanie techniki pianistycznej, idealne zgranie się wzajemne, bogatą inwencję aranżacyjną, dowcipne pomysły (...).
