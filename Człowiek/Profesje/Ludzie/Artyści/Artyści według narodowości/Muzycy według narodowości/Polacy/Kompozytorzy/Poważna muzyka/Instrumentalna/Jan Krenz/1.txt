Section: Jan Krenz
Źródło: „Studio” 1993, nr 7

Kiedyś chciano nazywać mnie dyrygentem od muzyki współczesnej. Przecież tyle razy występowałem na „Warszawskich Jesieniach”, prowadziłem tyle prawykonań współczesnych utworów, sam jestem kompozytorem „współczesnym”. Kiedy indziej znowu klasyfikowano mnie jako specjalistę od klasyków wiedeńskich, bo dużo dyrygowałem klasyką. Ale prawdziwy dyrygent powinien mieć jak najszerszy repertuar.
