Section: Stanisław Sojka / Wypowiedzi
Opis: z wywiadu dla Radiowej Trójki – Warszawa, 8 maja 2005.
Źródło: Piotr Kaczkowski, Rozmowy trzecie , Kraków: FotoJana, 2008, ISBN 978-83-927818-0-6, s. 322–323.
Zobacz też: Janko Muzykant, Henryk Wieniawski, Jan Sebastian Bach.

Kiedy kończyłem średnią szkołę, zacząłem się zastanawiać, co robić, ale właściwie jakimś prawem inercji myślałem o tym, że będę kontynuował granie na skrzypcach, że będę studiował w akademii na skrzypcach. Natomiast mój profesor powiedział coś, co mnie do dziś rozczula, kiedy to przytaczam. Mówił: „Staszek, wiesz, masz piękny ton, kochasz się w Bachu, pięknie grasz Bacha, ale już jak przyjdzie do Wieniawskiego, to Dawidem Ojstrachem nie będziesz. Masz zmysł improwizacyjny, więc właściwie powinieneś zostawić skrzypce i studiować kompozycję”. I ja go posłuchałem. W jednej chwili zostałem uwolniony od dylematu. (…) Później pozostawiłem skrzypce na wiele, wiele lat, co odbiło się faktem, że teraz, kiedy sięgam czasami po nie – właściwie dla kolorystyki, kładę podczas nagrań ślady, grając na skrzypcach – to jest to franie, jeśli można by to tak zwizualizować – jestem takim skrzypkiem między Chrystusem Frasobliwym i Jankiem Muzykantem – na siedząco, pyrku, pyrku.
