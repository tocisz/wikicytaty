Section: Muniek Staszczyk / Wypowiedzi
Źródło: Różaniec lekiem na „doła”, „Egzorcysta”, październik 2013, nr 10 (14), s. 46

Mam 50 lat i różne historie życiowe za sobą. Gdyby nie Pan Bóg, pewnie nie byłoby mnie wśród was, bo byłem bliski odebrania sobie życia. Dziś wiem, że Bóg nadaje sens wszystkiemu, co robię. Czasem ktoś pyta mnie: „Co ty, katol jesteś?”. Wtedy mówię, że tak, że nie wstydzę się być katolem, nawet jeśli to nie jest dziś modne. Wielu moich kumpli szanuje moje zdanie i nie kpi z wartości, które wyznaję, ale zawsze znajdą się tacy, którzy cię wyśmieją. Ja się tym nie przejmuję, bo wiem, w Kogo wierzę. Kiedy mam „doła” biorę do ręki różaniec.
