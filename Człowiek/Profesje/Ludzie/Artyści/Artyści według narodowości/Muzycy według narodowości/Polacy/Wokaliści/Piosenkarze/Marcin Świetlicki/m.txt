Section: Marcin Świetlicki / Wypowiedzi
Źródło: wywiad dla „Polityki”, styczeń 1994.

Starsi pisarze chyba się mnie lekko boją. Odczytywany jestem jako osobnik agresywny. Wywołuję wśród nich niesmak, zwłaszcza występami muzycznymi. Na ogół jestem poczytywany za niezbyt rozsądnego i skandalistę. To nie jest dla mnie żaden problem  –  stanowimy zupełnie inne światy, nie czuję większych związków z kimkolwiek. Za nic na świecie nie chciałbym stanowić części kolejnego już pokolenia grzecznych chłopców. Ale na pewno nie jest to totalny bunt, w końcu mam już 32 lata.
