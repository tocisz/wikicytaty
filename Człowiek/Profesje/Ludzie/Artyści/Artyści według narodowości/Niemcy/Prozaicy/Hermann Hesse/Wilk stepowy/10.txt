Section: Wilk stepowy / N

Niech pan spojrzy: tak pan dotychczas widział samego siebie. Podsunął mi lusterko pod oczy (…) I zobaczyłem, nieco zamazany i fermentujący sam w sobie obraz: siebie samego, Harrego Hallera, a wewnątrz, w tym Harrym, Wilka Stepowego, płochliwego, pięknego,  ale obłędnie i lękliwie patrzącego, z oczyma żarzącymi się bądź wrogo, bądź smutno, a cała ta wilcza postać przepływała przez Harrego w nieustannym ruchu, podobnie jak w rzece dopływ o innej barwie mąci wodę, i żłobi oko, walcząc boleśnie nurty pożerają się nawzajem, pełne niezaspokojonej tęsknoty za własnym kształtem. Smutno, smutno patrzył na mnie swymi pięknymi, płochliwymi oczyma płynny, na wpół ukształtowany wilk.
