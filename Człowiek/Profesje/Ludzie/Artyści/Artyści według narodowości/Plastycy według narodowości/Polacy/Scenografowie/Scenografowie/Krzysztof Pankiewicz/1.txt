Section: Krzysztof Pankiewicz
Źródło: Krzysztof Pankiewicz, 40 lat pracy artystycznej 1956–1996, Teatr Polski w Warszawie, 1996/1997, cyt za: http://www.culture.pl/pl/culture/artykuly/os_pankiewicz_krzysztof culture.pl

W teatrze zawsze zależało mi na rozmigotaniu, rozwibrowaniu przestrzeni, graniu tą przestrzenią. Z tego brała się magia teatru; ze zmienności, migotliwości, ulotności przestrzeni, dającej się chwilami skonkretyzować, zmaterializować, by na chwilę zmienić materię na ulotną. Często stosuję układ wielu kulis, paludamentów, horyzontów. Robota trudna, ale dająca niebagatelny efekt.
