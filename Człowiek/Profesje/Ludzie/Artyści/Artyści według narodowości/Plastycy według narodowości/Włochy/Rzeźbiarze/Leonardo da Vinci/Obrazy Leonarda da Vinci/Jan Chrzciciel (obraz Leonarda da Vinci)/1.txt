Section: Jan Chrzciciel (obraz Leonarda da Vinci)
Autor: Kenneth Clark

Święty Jan Chrzciciel był zwiastunem Prawdy i Światłości. A co musi poprzedzać prawdę? Pytanie. Święty Jan Leonarda jest wieczystym znakiem zapytania, zagadką stworzenia. Staje się on tym samym aniołem stróżem Leonarda – duchem stojącym za jego plecami i zadającym mu zagadki, na które nie ma odpowiedzi. Widzimy jego sfinksowy uśmiech i czujemy moc przykuwającej uwagę formy. Zwracałem już uwagę na ten gest – sam z siebie pulsujący wznoszącym się rytmem zdania pytającego – który przewija się przez dzieła Leonarda. Na tym obrazie został pokazany w czystej postaci.
