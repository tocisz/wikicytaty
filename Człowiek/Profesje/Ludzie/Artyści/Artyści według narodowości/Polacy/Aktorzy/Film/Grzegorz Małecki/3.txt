Section: Grzegorz Małecki
Źródło: http://www.m-jak-milosc.pl/Wywiady/6638/Och-Sandra-rozmowa-z-Grzegorzem-Maleckim.html Och, Sandra! - rozmowa z Grzegorzem Małeckim, 17 grudnia 2010

W tego typu serialach istnieje niebezpieczeństwo, że aktorzy utożsamiani są na co dzień z postaciami, które grają. Chciałem wszystkich fanów M jak miłość zapewnić, że to, co widzą na ekranie, to od początku do końca wymyślona postać. Widzom może się to wydać nieprawdopodobne, ale ludzie, którzy mnie znają, na przykład z teatru, uważają, że jestem jednym z najbardziej żywiołowych i nieokiełznanych aktorów, którego trzeba wręcz powściągać, żeby grał mniej. Szymon jest wbrew mojej naturze i warunkom. Niejednokrotnie męczę się w jego skórze, bo chciałbym zagrać mocniej, ostrzej i więcej.(...) Najśmieszniejsze są sytuacje, gdy ktoś mnie widzi z papierosem, a niestety – muszę to przyznać ze wstydem – jestem w szponach tego nałogu. Niedawno stałem przy samochodzie i zobaczyła mnie jakaś pani. Zaczęła krzyczeć, że to skandal, że sobie wyprasza, żeby Szymon, stateczny pan doktor, palił. I to publicznie! Wyjaśniłem jej spokojnie, że nazywam się Grzegorz Małecki i nie jestem lekarzem, tylko aktorem, ale to do niej nie przemówiło. Zrugała mnie strasznie. Myślałem, że zapadnę się ze wstydu pod ziemię.
