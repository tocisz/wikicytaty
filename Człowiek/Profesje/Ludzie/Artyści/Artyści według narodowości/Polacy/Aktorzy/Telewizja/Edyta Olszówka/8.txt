Section: Edyta Olszówka / Wypowiedzi
Źródło: Grzegorz Wojtowicz, https://archiwum.stopklatka.pl/news/rozmowa-z-edyta-olszowka-jedna-z-gwiazd-komedii-pol-serio-150709 Rozmowa z Edytą Olszówką, jedną z gwiazd komedii „Pół serio”, stopklatka.pl, 14 kwietnia 2001
Zobacz też: „Playboy”

Nic się w życiu nie zdarza przypadkiem. Ktoś przychodzi do nas z jakąś propozycją i możemy ją przyjąć lub nie. Oczywiście zależy to od naszej decyzji. Jeśli się zgodzimy, to możemy zdobyć nowe doświadczenie nawet jeśli będzie nas to kosztowało czasami trochę bólu, to czasami może się to opłacić. Właśnie w takich kategoriach potraktowałam tę sesję dla Playboya. Pomyślałam, że to odpowiedni moment, żeby to zrobić. Po pierwsze dlatego, że nie chciałabym być fotografowana nago w wieku 40 lat, a po drugie byłam wtedy w takiej sytuacji osobistej, że nie musiałam się przed nikim tłumaczyć ze swojej decyzji, nikogo w ten sposób nie krzywdziłam. Pamiętam, że przed samą sesją aż trzykrotnie chciałam się wycofać. Strasznie się bałam. Faktycznie nie chciałabym tego powtórzyć, bo mnie to nie rajcuje, ale cieszę się, że to zrobiłam, bo mam takie doświadczenie i mogę o tym swobodnie mówić.
