Section: Magda Umer / Wypowiedzi
Źródło: Alina Ert-Eberdt, Gdy miałem 17 lat, Warszawa 1996.
Zobacz też: seks

To, że moi rodzice byli ateistami, sprawiło, że nie znałam pojęcia grzechu. I kiedy jako siedemnastolatka zaczęłam spać z moim chłopakiem, którego zresztą bardzo kochałam, nie miałam żadnych stresów, żadnego poczucia winy. Przeciwnie, rozpierała mnie radość, że jestem już dorosła. Musiałam tylko uważać, aby nie zajść w ciążę. Ale to były czasy bez narkotyków i HIV-u. Naszymi narkotykami były młodość i miłość.
