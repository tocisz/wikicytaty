Section: Violetta Villas / O Violetcie Villas
Autor: Kuba Wojewódzki
Źródło: „Polityka” nr 47, 22 listopada 2008

Ktoś to powinien wreszcie powiedzieć głośno. Padło na nas. Jeszcze niedawno groziło jej, że zjedzą ją z głodu własne psy i koty. Następnie grozili jej sąsiedzi, potem syn, menadżer i adwokat. Niestety, najgroźniejsi dla wokalistki okazali się koledzy z telewizji. Trwa proces świętowania powrotu Violetty Villas, kompletnie masakrujący legendę artystki. W programie Jak oni śpiewają skończył się jej tlen, pamięć, a wcześniej dykcja. Prawie tak szybko jak przyzwoitość mediów.
