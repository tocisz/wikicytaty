Section: Łukasz Pawlikowski / O Łukaszu Pawlikowskim
Źródło: Beata Penderecka, http://www.radiokrakow.pl/www/index.nsf/ID/BPEA-9AZLHZ Wiolonczele na Muzyce w Starym Krakowie, Radio Kraków, 28 sierpnia 2013

Kolejnym wydarzeniem festiwalu był występ Alchemy Trio w Synagodze Tempel. To znakomita krakowska wiolonczelistka Dorota Imiełowska z czarodziejem akordeonu Konradem Ligasem i równie rewelacyjnym kontrabasistą Romanem Ślazykiem. Z muzykami wystąpił 16-letni Łukasz Pawlikowski, o którym śmiało można powiedzieć, że już dołączył do grona najlepszych polskich wiolonczelistów. Muzyka żydowska, którą grali (również we własnej aranżacji) zachwycała, wzruszała i bawiła, bo to muzyka nie tylko niezwykle emocjonalna, ale i pełna humoru. To był nie tylko koncert – artyści zaprezentowali spektakl muzyczno-teatralny. Rewelacja!
