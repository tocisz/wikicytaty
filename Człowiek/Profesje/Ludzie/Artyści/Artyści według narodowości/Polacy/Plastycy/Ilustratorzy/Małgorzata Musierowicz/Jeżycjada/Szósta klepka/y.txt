Section: Szósta klepka / Dialogi
Źródło: s. 160
Zobacz też: kara, kłamstwo, sumienie

– Zauważyłem, że na świecie jest dużo kłamstwa. Dlaczego ludzie kłamią, dziadziu?
– A dlaczego ty, chłopcze, kłamiesz, choć przyznaję, rzadko?
– Ja kłamię, bo wy mi na nic nie pozwalacie.
– Ludzie kłamią z tego samego powodu. No i ze strachu. Z chęci zysku. Czasem dla zabawy. I z wielu innych powodów, o których opowiem ci, jak dorośniesz. Wiesz, chciałbym, żebyś nigdy nie kłamał.
– Dobrze, nie będę – obiecał Bobcio poważnie.
– Jeśli będziesz zawsze mówił prawdę, w najgorszym razie czeka cię klaps albo pozbawią cię deseru. A kłamstwo jest lepkie, nie sposób się go pozbyć, brudzi wszystko wokół i brudzi twoje sumienie.
– U, paskuda – powiedział Bobcio i fiknął koziołka na dywanie.
