Section: Andrzej Busza
Źródło: Hagia Sophia, tłum. Bogdan Czaykowski

Na pierwszej łyżeczce
było napisane
Mądrość pustyni
tonie w szaleństwie morza
Na drugiej (...)
Kto w czas wrzucony
ten rozumie wieczność
Na trzeciej (...)
Siejesz rady
zbierasz plewy
Na czwartej (...)
Męstwo to żółw
stary, uparty i bez wyobraźni
Na piątej (...)
Przestańcie już pytać
Kto pomnaża wiedzę pomnaża smutek
Na szóstej (...)
Eneasz wlókł za sobą sznur pamięci
przez całą drogę aż do wtórej Troi
Na siódmej (...)
Kto wynalazł strach?
Złotooki lew czy srebrnowełnisty baranek?
