Section: Artur Andrus / Cytaty z utworów
Źródło: "Koń.Jaki jest?"  "Z Andrusem po Galicji" -"Krosno"

Ujawniono dokumenty,
że w Krośnie przed rokiem 
dwóch prawdziwych świętych 
stało nad Wisłokiem.

Ozdabiały święte główki 
aureole kolorowe, 
pewien rolnik z Turaszówki 
słyszał ich rozmowę. 

Mówi święty Idzi 
do świętego Rocha: 
,,Koń jaki jest, nie każdy widzi, 
kiedy się zakocha. 

Takie rzeczy się zdarzały,
mój święty kolego,
że jedziesz na białym,
a widzą czarnego.

I od razu dramat wielki,
i opuści cię dziewczyna,
nie zrozumiesz bez butelki
węgierskiego wina.

Mówi święty Idzi
do świętego Rocha:
,,Koń jaki jest, nie każdy widzi,
kiedy się zakocha.

Ujawniono dokumenty,
że w Krośnie przed rokiem
dwóch prawdziwych świętych
stało nad Wisłokiem.

Jeden święty miał kalosze,
drugi trampki ciut za duże,
jeden na siatkówkę poszedł,
a drugi na żużel.

Mówi święty Idzi
do świętego Rocha:
,,Koń jaki jest, nie każdy widzi,
kiedy się zakocha.

