Section: Andrzej Sapkowski / Wywiady i spotkania
Źródło: Małgorzata Sucharska, http://sapkowski.pl/modules.php?name=News&file=article&sid=602 Tymi ręcami, sapkowski.pl, styczeń 2003

Traktowany arogancko przez mającego się za Bóg wie kogo, a faktycznie będącego niedouczonym błaznem dziennikarza, nie daję się zahukać ani zdominować, nie spuszczam nisko głowy i nie przyjmuję z pokorą bezczelności i arogancji, o nie, wprost przeciwnie, rewanżuję się, daję takiemu poznać, jak arogancja smakuje. Jak się rzekło: moja wina. Należy wszak nadstawiać drugi policzek, udawać, gdy plują, że to deszcz pada. Nie umiem. Sorry. Mea culpa, mea maxima culpa.
