Section: Jarosław Klebaniuk / Rodzice

– Zaprosiliśmy pana, bo mamy podstawy przypuszczać, że zabiega pan o względy Agnieszki. Odnieśliśmy też wrażenie, że nie jest pan jej obojętny.
– Rzeczywiście, od jakiegoś czasu mamy się ku sobie – podjąłem tę oględną, zważywszy na okoliczności, konwencję. Z ich córką spotykałem się już od ponad roku i mieliśmy się ku sobie już w tylu różnych miejscach, na tyle sposobów i tak wiele razy, że faktycznie brak zabiegania i obojętność wydawały się mało prawdopodobne.
