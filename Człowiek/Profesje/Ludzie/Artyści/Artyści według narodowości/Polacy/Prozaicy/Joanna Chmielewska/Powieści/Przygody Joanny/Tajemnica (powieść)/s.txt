Section: Tajemnica (powieść) / Dialogi postaci
Opis: rozmowa Joanny i Pawła.

– Czekaj, ja też mam propozycję – przerwałam zimno. – (…) kupisz sobie gazetę i będziesz ją czytał.
– Po co? (…)
– Żeby zasłonić tak zwany cyferblat. Niczym lepiej, jak gazetą. Znają cię, skoro się odczepili, nie pchaj się na nowo, bo dojdzie do tego, że zajmą się tobą energiczniej. Mnie nikt nie widział, mogę sobie pozwalać. Pójdę sama.
Pawłowi się to nie spodobało.
– Ja bym wolał też…
– Albo kupujesz gazetę, albo zawracam natychmiast. Istnieją granice kretyństwa. Zwracam ci uwagę, że stanowisko matki piastuję od ładnych paru lat i ciesz się, że nie próbuję ci wbić na głowę żelaznego garnka. Też zasłania doskonale.
