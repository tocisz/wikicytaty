Section: Kwiat kalafiora / Dialogi
Źródło: s. 55
Zobacz też: dowcip, lekarz, pacjent

– A zna pan ten kawał? Pacjent budzi się po narkozie…
– Nie, proszę pana – rzekł ojciec surowo. – Nie znam takich kawałów.
– … i widzi nad sobą twarz chirurga. Mam dwie wiadomości, mówi chirurg, dobrą i złą.
– Tak, z pewnością – powiedział powoli ojciec Borejko, który cechował się zwolnionym refleksem. – Nie znam tego.
– Więc pacjent powiada, że woli najpierw tę złą nowinę. Na to chirurg: obcięliśmy panu nogi – nie rezygnował doktor Kowalik.
– Nie, nie znam tego – upewnił go ojciec Borejko.
– A pacjent na to: a ta dobra wiadomość? – brnął doktor Kowalik bliski rozpaczy. – Chirurg na to: mam kupca na pana buty!
Całe szczęście, że cztery Borejkówny wybuchnęły rozgłośnym śmiechem, bo tata Borejko nie tylko się nie ubawił, ale wręcz obraził.
– Nie musi mnie pan, doktorze, nawracać takimi metodami – oświadczył z godnością.
