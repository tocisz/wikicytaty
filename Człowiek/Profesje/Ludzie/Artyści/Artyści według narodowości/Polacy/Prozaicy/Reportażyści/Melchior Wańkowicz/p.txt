Section: Melchior Wańkowicz / Inne
Opis: o ataku Niemców na Westerplatte nad ranem 1 września 1939 i rozpoczęciu II wojny światowej.
Źródło: Melchior Wańkowicz, Walczący gryf, Czytelnik 1963, s. 144–145.

W pewnej chwili zbudził go niesamowity huk. Porwał się – za oknem na tle nieba widać było, jak lecą czubki drzew. Po chwili inny huk wstrząsnął powietrzem. – „Schleswig-Holstein” – przekrzyknął kapitan Dąbrowski, śpiący w tymże pokoju. Teraz poszedł drobny – tak znany – mak strzałów. Spojrzeli po sobie. – Nasze maszynki... Spojrzeli na zegarki: 4:50. Dzwoni telefon: – Porucznik Pająk melduje się. Brama kolejowa wysadzona; Niemcy wtargnęli; otworzyłem ogień.
