Section: Teodor Jeske-Choiński
Źródło: Na Kosowem Polu, wyd. Księgarnia Krajowa K. Prószyńskiego, Warszawa 1919, s. 5—6.

Dziećmi jednej matki jesteście, a zachowujecie się często względem siebie, jak urodzeni wrogowie! Zamiast trzymać się za ręce i iść zawsze razem, gdy jednemu z was grozi niebezpieczeństwo, zazdrościcie sobie nawzajem zwycięstw, władzy, obfitszej ziemi. Zrozumiejcież nareszcie, że klęska jednego z was jest klęską wszystkich. (...) Wyrzućcie z siebie ową nieszczęsną niezgodę, ową truciznę, która zabija nasz cały lud słowiański, naszą przeszłość i naszą wiarę!
