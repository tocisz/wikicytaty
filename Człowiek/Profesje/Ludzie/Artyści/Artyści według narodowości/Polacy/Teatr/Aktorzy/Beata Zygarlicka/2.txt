Section: Beata Zygarlicka / O Beacie Zygarlickiej
Źródło: Artur D. Liskowacki, http://www.e-teatr.pl/pl/artykuly/110088.html Zygarlicka: Bez czułości, „Dialog” nr 1/01-11, 27 stycznia 2011
Zobacz też: Ewa Lassek

Na egzaminie Ewa Lassek spytała Zygarlicką, czemu chce być aktorką? Uzasadnione, choć banalne pytanie, odpowiedź bywa zwykle rutynowa. – A ja na to – mówi Zygarlicka – że chciałabym mieć taką pracę, do której się chodzi na dziesiątą. Wstydziłam się mówić o ideach. I nie wiedziałam, co powiedzieć, żeby nie zabrzmiało pretensjonalnie. A Lassek, wielka, poważna aktorka, zaskoczona, zapytała z nadzieją: To może ma pani jakieś rodzinne związki z teatrem? Na co ja: Tak, pochodzę ze znanej cyrkowej rodziny. – A ona – uspokojona chyba – to ja wpiszę, że na decyzję miał wpływ cyrk.
