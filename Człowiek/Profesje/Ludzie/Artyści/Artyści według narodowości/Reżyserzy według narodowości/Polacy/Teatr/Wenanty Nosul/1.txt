Section: Wenanty Nosul
Źródło: http://www.stopklatka.pl/wywiady/wywiad.asp?wi=1278 Wywiad, 2000

Polskie kino niezależne w tej chwili właściwie nie różni się niczym od kina niezależnego w innych krajach. Do tej pory głównie hamował brak środków, ale wraz z upowszechnieniem kamery cyfrowej i komputerowego montażu coraz więcej osób stać na robienie filmów. Technika cyfrowa będzie się rozwijać bardzo dynamicznie, co zdecydowanie jeszcze bardziej ułatwi robienie filmów. Zresztą już dzisiaj dzięki kamerze cyfrowej można film nakręcić w ciągu dnia, w nocy go zmontować, a rano pokazać znajomym. Jeśli jeszcze mamy możliwość zamieszczenia go w Internecie, to wtedy docieramy do ludzi na całym świecie. Ludzie w Polsce mają talent, tylko potrzeba ich zachęcić, pozwolić im uwierzyć w siebie. Niestety, tutaj od debiutanta od razu oczekuje się wielkich osiągnięć, mistrzostwa świata, a jeśli mu się nie powiedzie, to nie pozostawia się na nim suchej nitki. Mam wrażenie, że w Polsce nie stosuje się taryfy ulgowej dla debiutantów, a przecież nie od razu Rzym zbudowano.
