Section: Federico Fellini / O Federico Fellinim
Autor: Marek Sadowski, Na ekranach kin: Miasto kobiet, „Razem. Ilustrowany Tygodnik Młodzieży” nr 37 (348), 11 września 1983.

Każdy nowy film Federico Felliniego jest wydarzeniem roztrząsanym przez krytyków i koneserów kina. Jego wizje tworzą integralną rzeczywistość utkaną z realiów jawy, wspomnień, marzeń. Ich sens wymyka się jednoznacznej interpretacji. Nie sposób ich ostatecznie wytłumaczyć, znaleźć jedno jedyne przesłanie. Świat filmów Felliniego podlega prawom poetyckiej wyobraźni.
