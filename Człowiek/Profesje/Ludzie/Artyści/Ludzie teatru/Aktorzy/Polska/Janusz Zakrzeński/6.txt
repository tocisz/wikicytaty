Section: Janusz Zakrzeński / Wypowiedzi
Źródło: http://www.teatry.art.pl/n/czytaj/20631 „Nowości”, 17 kwietnia 2010 (wywiad przeprowadzono w marcu 2010)

Sukces jest pojęciem strasznie enigmatycznym. Nigdy nie liczyłem na sukces. Idąc do zawodu, nie tyle wierzyłem w posłannictwo, ile uważałem, że jest kilka profesji, do których i aktorstwo należy, gdzie człowiek powinien myśleć nie tylko o sobie, ale i o drugim człowieku. To chyba dla mnie zawsze było najważniejsze. Chciałem mówić o ludziach, ich poznawać, ich portretować.
