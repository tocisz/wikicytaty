Section: Janina Zającówna
Źródło: Brama na drodze

Nic nie wiesz o życiu i ludziach. Szczeniackie mędrkowanie… Lubisz się zgrywać, szarżujesz jak wszyscy młodzi ludzie. Uważasz, że świat jest podły, zły, obłudny. Wszyscy ludzie cię drażnią, nie możesz na nich patrzeć… A upłynie trochę czasu, przytyjesz w biodrach i będziesz taka sama jak wszyscy ci dorośli, na których nie możesz patrzeć. Będziesz taka sama – zadowolona, ustabilizowana. Zobaczysz.
