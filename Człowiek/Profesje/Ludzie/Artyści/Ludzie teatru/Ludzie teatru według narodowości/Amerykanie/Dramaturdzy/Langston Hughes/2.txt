Section: Langston Hughes
Źródło: Let America be America Again (1936), przeł. Andrzej Wojtasik
Zobacz też: Amerykanie, USA

(…) Jestem białym biedakiem przez wszystkich oszukiwanym,
Jestem Murzynem, który po batach wciąż nosi rany.
Jestem czerwonoskórym wygnanym ze swojej ziemi,
Jestem przybyszem z Europy, co jeszcze nie traci nadziei.
Każdemu z nas wciąż wciskają ten sam stary, głupi schemat.
Że każdy walczyć ma z każdym, a słabszy szans żadnych nie ma (…).

O, niechaj Ameryka znów Ameryką będzie –
Krainą, którą dotąd nigdy nie była jeszcze –
A którą stać się musi – ziemią, gdzie każdy jest wolny.
Która należy do nas – Indian, Murzynów, bezrolnych –
Tych, którzy ją stworzyli,
Potem i krwią ją zrosili;
Tych, co w fabrykach się trudzą,
Co brną przez pole za pługiem.
Niech spełni się wielki nasz sen:
Odbierzmy łotrom kraj ten.

Możesz więc na mnie miotać obelgi w bezsilnej złości,
Dowiedz się jednak, że rdza nie ima się stali wolności.
Czas wyrwać już naszą ziemię, odebrać im Amerykę! (…)
