Section: Witold Rowicki / O Witoldzie Rowickim
Autor: Bohdan Pociej
Źródło: http://www.witoldrowicki.com/teksty/esejeorowickim/01.html O Witoldzie Rowickim. Bohdan Pociej, witoldrowicki.com, 29 września 1990

Rowicki, świetny majster dyrygenckiej pracy z zespołem i mistrz kształtowania orkiestrowego, symfonicznego brzmienia, tworzył muzykę przenikniętą oddechem i pięknem gór, lasów, jezior, morza: mając niejako w palcach swobodny, nieskrępowany nurt rzeki, przepływ chmur. Stąd też brała się ta niezrównana giętkość frazy, płynność muzycznego toku, szeroki oddech narracji, swoista otwartość formy (przy całym jej strukturalnie precyzyjnym podaniu).
