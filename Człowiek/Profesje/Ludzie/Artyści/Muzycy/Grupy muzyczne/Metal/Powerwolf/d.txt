Section: Powerwolf / Cytaty o zespole
Autor: Matthew Greywolf
Źródło: https://kvlt.pl/wywiady/powerwolf-nie-jestesmy-fanatykami/ Powerwolf: „Nie jesteśmy fanatykami”, kvlt.pl

Cały czas rozwijamy to, co lubię nazywać uniwersum Powerwolf, na które składa się zarówno muzyka, jak i kwestie wizualne. Porównując wizerunek zespołu sprzed 10 lat i ten dzisiejszy, łatwo zwrócić uwagę na tę ewolucję. Trzymamy się konkretnego kursu, który obraliśmy na początku, bo jesteśmy nim zafascynowani. Pozwalamy sobie jednak na pewną dowolność. Przykładowo, to, w jaki sposób wykonujemy makijaż na koncertach, nie jest żadną żelazną regułą, dostosowujemy go do indywidualnych preferencji. Te zmiany są i będą na porządku dziennym i jednym z powodów, dla których nasz wizerunek nie staje się nudny czy monotonny, jest to, że za wizerunkiem stoją ludzie z krwi i kości, oraz że jest on trwale związany z nami, a więc filarami zespołu. Na początku fani i dziennikarze nie do końca wiedzieli, o co w tym wszystkim chodzi – a, w takim razie gracie black metal, tak? Mieliśmy konkretną wizję i pozostajemy jej wierni, cały czas ją rozwijając. Wydaje mi się, że słuchacze to wyczuwają i reagują pozytywnie.
