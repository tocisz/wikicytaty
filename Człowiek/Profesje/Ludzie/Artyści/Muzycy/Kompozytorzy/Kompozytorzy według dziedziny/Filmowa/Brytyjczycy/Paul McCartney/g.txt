Section: Paul McCartney / O Paulu McCartneyu
Autor: Tymon Tymański, http://tymontymanski.bloog.pl/d,3,m,10,r,2008,index.html?ticaid=6ee78 Parę słów o wujku McCartneyu, tymontymanski.bloog.pl, 3 października 2004.

Nie było w świecie popkultury bardziej zagadkowego kompozytorskiego geniusza niż Paul McCartney. Logiczny jak Bach, zachwycający i melodyjny jak Mozart, obdarzony absolutnym słuchem jak Beethoven; z drugiej strony trywialny i nudny jak Haydn, nierówny jak Wagner, niepewny siebie i ckliwy jak Czajkowski. W rywalizacji z Lennonem potrafił drzeć pałę jak czarnoskóry, rhythmandbluesowy wokalista tudzież zachwycać liryczną subtelnością niczym mistrzowie amerykańskiego musicalu.
