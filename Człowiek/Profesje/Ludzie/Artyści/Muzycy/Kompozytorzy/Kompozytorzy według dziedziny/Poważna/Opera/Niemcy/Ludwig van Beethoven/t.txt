Section: Ludwig van Beethoven / O Ludwigu van Beethovenie
Autor: Elżbieta Penderecka
Źródło: Rita Pagacz-Moczarska, Autografy mistrzów i poetów fortepianu, „Alma Mater” nr 124, wrzesień 2010, s. 48.

Kreska Ludwiga van Beethovena jest zamaszysta, zdradza niecierpliwość myśli i ognisty temperament jej autora. Temperament niemieszczący się w granicach stylu klasycznego, stylu harmonijnego i uporządkowanego wedle uniwersalnych reguł. Dlatego Beethoven stał się duchowym przywódcą dla pokolenia romantyków, wskazując im drogę nie tylko ku innemu pięknu, ale także pokazując nowy świat dźwięków.
