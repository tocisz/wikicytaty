Section: Così fan tutte / O operze
Autor: Janusz Ekiert, Czy wiesz? Zagadki muzyczne, Warszawa 1995, wyd. Alfa, s. 35.
Zobacz też: kobieta, mężczyzna, wierność, zdrada

Ta opera jest wesołym przyczynkiem genialnego kompozytora do światowego dorobku w dziedzinie kobietologii. Zamówił ją cesarz Józef II, którego kwaśny i często suchy chleb jadał wielki artysta jako nadworny kompozytor. Fabuła jest naiwna: dwaj młodzieńcy udają, że wyjeżdżają na wojnę, a powracają w przebraniu cudzoziemców, w ten sposób poddając swe narzeczone próbie wierności. Próba ta, niestety, nie wypada pomyślnie. Morał tej historii: tak czynią – oczywiście – wszystkie kobiety (jeżeli mężczyźni dają im do tego okazję).
