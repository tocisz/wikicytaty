Section: Lisa Gerrard
Opis: z wywiadu dla Radiowej Trójki – styczeń 2006.
Źródło: Piotr Kaczkowski, Rozmowy trzecie , Kraków: FotoJana, 2008, ISBN 978-83-927818-0-6, s. 372–373.

Czy wiesz, że to jedno z najważniejszych zdarzeń w moim życiu [oglądanie katedr podczas wyprawy na rowerach – przyp.]? Brendan i ja spóźnialiśmy się na koncerty organowe w każdej katedrze, do której docieraliśmy, a mieliśmy pięknie wszystko zaplanowane. Ułożyliśmy naszą własną wycieczkę na recitale organowe w katedrach w Anglii i za każdym razem, jak już do jakiejś udało nam się dojechać, co na rowerach trwało długo, nawet jeśli nie brać pod uwagę strasznego wiatru, trudnych warunków, w których musieliśmy jechać, było już po koncercie. Dotarliśmy do ostatniej katedry, Ely, byliśmy przemęczeni z powodu pogody, nasze dłonie były spuchnięte jak balony, wyglądaliśmy jak żaby, oczy szparki, twarze opuchnięte i… usłyszeliśmy, jak ktoś gra Bacha. Szczerze spłakaliśmy się ze szczęścia, byliśmy tak szczęśliwi, że w końcu udało nam się dotrzeć na czas chociaż do jednej katedry. (…) To było niesamowite. Usłyszeć piszczałki basowe przy w pełni otwartej wiatrownicy, poczuć brzmienie organów w kościele, jest tak wszechogarniającym, nieprawdopodobnym doświadczeniem, że nie możesz powstrzymać łez.
