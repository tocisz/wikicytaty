Section: Andrew Latimer
Opis: pytanie o płytę Harbour of Tears z wywiadu dla Radiowej Trójki – 2 lutego 1997.
Źródło: Piotr Kaczkowski, Przy mikrofonie, Prószyński i S-ka, Warszawa 1999, ISBN 83-7052-806-6​, s. 128.

Po śmierci ojca w 1993 zorientowałem się, że niewiele wiem o jego rodzinie, przodkach. Rozmawiałem z jego bratem, który miał wtedy 88 lat i zacząłem odkrywać fakty, których nie znałem wcześniej, jak na przykład to, że matka mojego ojca była Irlandką. Nie wiedziałem także, że spora część jej rodziny wyemigrowała z Irlandii właśnie przez port Cowb do Ameryki, Kanady, Australii. Zacząłem interesować się tym portem, czytać niezwykłe opowieści o tym miejscu, najczęściej nazywanym „portem łez”, bo był to ostatni skrawek Irlandii widziany przez emigrantów żegnających się ze swoją ojczyzną. Ta nazwa idealnie pasowała jako tytuł opowieści, tytuł płyty. Port łez – w tych słowach jest tyle smutku, bólu serca, a jednocześnie tyle energii, podniecenia, entuzjazmu, nadziei.
