Section: Witold Rudziński / O Witoldzie Rudzińskim
Autor: Ludwik Erhardt, http://www.culture.pl/pl/culture/artykuly/os_rudzinski_witold culture.pl
Opis: o Odprawie posłów greckich.

Witold Rudziński postąpił radykalnie: po prostu rozciął ten węzeł nie wdając się w rozważania teoretyczne i ufając swemu wyczuciu artystycznemu. Osiągnął znakomity efekt. Odprawa posłów greckich pisana jest przy użyciu współczesnego języka muzycznego, łącznie z wykorzystaniem możliwości techniki aleatorycznej w centralnej scenie zbiorowej. A jednak nad wszystkim unosi się uchwytna aura staropolska i antyczna. Tworzy ją surowość i pewien zamierzony prymityw linii melodycznej, bliższy melorecytacji niż śpiewności operowej.
