Section: Tymon Tymański
Źródło: AD HD. Autobiografia. Z Tymonem Tymańskim rozmawia Rafał Księżyk, Kraków 2013, s. 14.

Jestem fanem żydostwa, może nie tyle pod względem historyczno-politycznym, ile raczej mityczno-artystycznym. Mam zresztą teorię, że polskość czystej krwi nie istnieje. Przez wieki żyliśmy w symbiozie z Litwinami, Ukraińcami i Żydami, a nasz kraj był jednym z największych poligonów Europy. Przez terytorium dawnej Polski wciąż maszerowały jakieś wojska - tatarskie, rosyjskie, szwedzkie, francuskie, pruskie.
