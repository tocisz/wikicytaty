Section: Karin Stanek / Malowana lala (1993)

Moja wielka miłość trwała kilka lat i pewna jestem, że już takiej drugiej nie przeżyję nigdy. Kiedy pod presją rodziny i otoczenia musieliśmy się rozstać, myślałam nawet o odebraniu sobie życia. Byłam na skraju przepaści, zdruzgotana doszczętnie. Nie umiałam śpiewać, nie umiałam żyć. Uratowała mnie miłość do mojej mamy, której nie mogłam wyrządzić takiej krzywdy.
