Section: Pitbull (raper) / O Pitbullu
Autor: Kuba Koziołkiewicz, http://allaboutmusic.pl/co-la%CC%A8czy-pitbulla-z-michaelem-jacksonem-felieton-kuby-koziolkiewicza/ CO ŁĄCZY PITBULLA Z MICHAELEM JACKSONEM? OBAJ ZDOBYLI GRAMMY. FELIETON KUBY KOZIOŁKIEWICZA, allaboutmusic.pl, 20 lutego 2016

Mówi się, że Grammy to muzyczny odpowiednik Oscarów. Cóż, rzeczywiście trudno na ten moment wskazać bardziej prestiżową nagrodę w tym środowisku. No może poza Eska Music Awards. Tak więc skoro w konotacjach do Grammy pojawiają się takie słowa jak „prestiż”, „szacunek”, „gloria” czy „chwała”, to przepraszam, ale jakim cudem taką nagrodę otrzymał Pitbull? Przecież on nie powinien dostać Grammy nawet w sytuacji, gdyby był nominowany w kategorii Łysy Roku. Naprawdę! Wszyscy fani Pitbulla nie obrażajcie się, ale takie są fakty. Przyznanie Pitbullowi Grammy to tak, jakby Oscara dać komuś z obsady filmu Sharknado. Spójrzcie teraz na to – Pitbull po uzyskaniu statuetki dołącza do takich artystów jak Michael Jackson czy Beyonce. Ludzi, którzy są 10000 razy bardziej utalentowani od niego. Czy to nie jest dziwne? Jasne, że jest. Dlatego należy to piętnować.
