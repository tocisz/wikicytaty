Section: Pedro Abrunhosa
Opis: z wywiadu dla Radiowej Trójki – Cannes, 21 stycznia 1997.
Źródło: Piotr Kaczkowski, Przy mikrofonie, Prószyński i S-ka, Warszawa 1999, ISBN 83-7052-806-6​, s. 299.
Zobacz też: muzyka, Vincent van Gogh, Miles Davis

Milesa Davisa spotkałem na Jazz Jamboree w 1988 – tego dnia nigdy nie zapomnę. Rozmawialiśmy około pięciu minut i usłyszałem najważniejsze zdanie o muzyce. Powiedział, że o muzyce nie można rozmawiać, można rozmawiać o ciszy, o milczeniu. To bardzo głęboka myśl. I rzeczywiście w jego nutach jest dużo ciszy, milczenia. Moja muzyka jest zupełnie inna, ale zawsze pamiętam o tym zdaniu Milesa Davisa. Van Gogh także inspirował wielu współczesnych malarzy, ale ich pędzle były inne. Dla mnie takim van Goghiem był Miles Davis. Muzyka, jak powiedziałby Miles, jest jak rzeźba. Tworzysz rzeźbę wewnątrz ciszy. To bardzo wizualne. Znajdziesz dźwięki pośród ciszy, tak jakbyś rzeźbił w kamieniu. Słyszysz muzykę i starasz się nadać jej kształt (…). Muzyka może być jednym akordem w symfonii Janacka, Brahmsa, Mozarta czy Monteverdiego. Muzyka może też być ukryta w brzmieniu wiatru na szczycie góry albo w odgłosach wydawanych przez wieloryby, w ciszy, która panuje na środku pustyni. Gdy w samotności słyszysz bicie swego serca – to też jest muzyka.
