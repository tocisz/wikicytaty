Section: Violetta Villas / O Violetcie Villas
Autor: Maria Szabłowska, dziennikarka
Źródło: wydawnictwo 40 piosenek Violetty Villas, 2009

Publiczność kocha gwiazdy z charyzmą, gwiazdy niezniszczalne i mające moc przyciągania i właśnie taka jest Violetta Villas. Gdziekolwiek się pojawi, wszędzie wzbudza ogromną sensację. Pamiętam, jak kręciliśmy w Sopocie program „Dozwolone od lat 40.” i chcieliśmy przeprowadzić Violettę z jednej strony ulicy na drugą, wtedy wystąpił prawdziwy problem, tak duże było zbiegowisko. Z kolei już na miejscu w restauracji, cały personel kuchni porzucił pracę, aby powitać ją kwiatami. Przed Villas były u nas inne wielkie gwiazdy, ale nikomu szef kuchni nie przyniósł bukietu róż.
