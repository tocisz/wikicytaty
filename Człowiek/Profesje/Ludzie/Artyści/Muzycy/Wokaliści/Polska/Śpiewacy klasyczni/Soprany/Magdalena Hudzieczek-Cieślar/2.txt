Section: Magdalena Hudzieczek-Cieślar
Źródło: Wspomnienia belferskie na wesoło, „Kołowrotek Kulturalny”, październik 2014.

Przetrwają te ptaki, które nie będą się bały podcięcia swoich skrzydeł i upadków. Przetrwają jeżeli nie pogrążą się w smutku bycia chwilowym nielotem. Podczas gdy ptaszę zaśpiewa i utuli swój smutek melodią…jego skrzydła odrosną i staną się mocniejsze. Kiedy ptak na nowo nauczy się latać zrozumie też, że bez względu na porę roku, bez względu na to jakim jest ptakiem i jakie ma pióra, ma prawo do lotu. Wie też, że posiada swoje skrzydła, którym ufa… i melodię, która te skrzydła będzie unosiła. Wreszcie, stanie się świadomy, że żadne inne gatunki latające nie mają prawa odbierać jego wolnej przestrzeni ani tym bardziej jego prawa do lotu.
