Section: MC Hammer / O MC Hammerze
Autor: Honorata Skarbek, http://www.honorata-skarbek.com/2017/06/muzyka-dziecinstwa-lata-90.html Muzyka mojego dzieciństwa, lata 90., honorataskarbek.pl, 10 czerwca 2017.

Pierwszym zwiastunem barwnych lat dziewięćdziesiątych stał się raper MC Hammer i jego utwór “U Can’t Touch This”. Na pierwszy rzut oka w teledysku nic do siebie nie pasuje – spodnie wyjęte z szafy Alladyna, wielobarwne ubrania, jakich nie powstydziłaby się sama Magda Gessler oraz rytmiczne (?) ruchy i podskakiwanie, które stworzyły nowy nurt w tańcu. Wszystko to sprawiło, że utwór stał się mega hitem, chociaż nie do końca wiadomo było o co właściwie chodzi – trochę tak jak miało to miejsce z koreańskim raperem PSY w piosence… właściwie we wszystkich jego utworach. Wracając do lat 90-tych – kilka miesięcy później Vanilla Ice wydał piosenkę o dźwięcznym tytule Ice Ice Baby, która teledyskiem i stylem kojarzyła się z hitem MC Hammera. Od tamtej pory utwory tego typu pojawiały się już coraz częściej, nie będąc jedynie „wypadkiem przy pracy”.
