Section: Imhotep / O Imhotepie
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 15.

(…) niejaki Imhotep Mądry, architekt i naczelny minister króla Dżosera, wymyślił piramidę, nowy rodzaj ogromnego królewskiego grobowca, zbudowany z kamienia i mający zagwarantować ochronę dla ciała faraona oraz dużej części jego majątku przed przyszłymi zawirowaniami historii. Innymi słowy, Imhotep Mądry jako pierwszy wpadł na pomysł, żeby ukryć zwłoki i najcenniejsze skarby faraona w budowli tak rzucającej się w oczy, że nie mogli jej nie zauważyć wszelkiej maści porywacze ciał czy inni złodzieje zaglądający w te okolice.
