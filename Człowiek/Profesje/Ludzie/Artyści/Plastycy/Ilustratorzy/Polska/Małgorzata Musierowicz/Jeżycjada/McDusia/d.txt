Section: McDusia / Dialogi postaci
Źródło: s. 24, 25
Zobacz też: medycyna

– Wybaczcie – spóźnienie – ale – w ostatniej – chwili – wpadło mi – dziecko z ojcem – a raczej ojciec – z dzieckiem – wołając: ratunku, ratunku! To znaczy, ojciec wołał. Gwizdało mu w nosku – dziecku gwizdało (…). Ja mu zaglądam – a tam co? (…) A tam, moi drodzy, w głębi… frytka tkwi, i to całkiem porządnie wysmażona! – ujawniła radośnie.
– Na Jowisza, zmyślasz! – zaśmiała się matka Ignacego Grzegorza.
– Nic nie zmyślam, słowo – ciotka z rozmachem siadła za stołem (…). – A teraz będzie najlepsze: wydobyłam mu z nosa ciało obce, z trudem naprawdę, bo było mocno wciśnięte, a piekielny dzieciak porwał tę frytkę i zjadł!
