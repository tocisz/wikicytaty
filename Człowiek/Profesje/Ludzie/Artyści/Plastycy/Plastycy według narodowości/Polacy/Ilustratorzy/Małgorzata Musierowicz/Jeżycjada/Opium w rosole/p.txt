Section: Opium w rosole / Dialogi
Źródło: s. 160

– Chciałbym, żebyś była moją dziewczyną – wypowiedział Maciek w formie luźnej propozycji.
Kreska odzyskała oddech mniej więcej po pięciu sekundach.
– Wydaje mi się, że już masz swoją dziewczynę (…).
– Z Matyldą koniec! – zakrzyknął Maciej. – Okazało się, że jest nikczemna! (…)
– I od razu ujrzałeś mnie w innym świetle.
– Janka, ty chyba źle to rozumiesz. Jedno z drugim nie ma nic wspólnego.
– Ma.
– Nie ma!… Zwyczajnie, podobasz mi się. Lubię cię.
Kreska zatrzymała się przed swoją bramą.
– Ja też cię lubię (…). I szanuję cię (…). I dlatego postaram się zaraz zapomnieć o twoim nietakcie.
– Nietakcie!… Słuchaj, no co ty… co ty mówisz?! Ja ci przecież tylko proponuję…
– … Falsyfikat – wpadła mu Kreska w słowo.
