Section: Bogusław Bachorczyk
Źródło: https://pracowniedowgladu.pl/pracownia-i-dom-boguslawa-bachorczyka/ Pracownia i dom Bogusława Bachorczyka, Pracownie do wglądu, 3 grudnia 2018.

Oprócz dobrego samopoczucia – Kraków ma niewiele do zaoferowania artystom. Ja nie jestem specjalnie zadowolony, dostrzegam brak konkretów, które pozwoliłyby mi działać z rozmachem. Kraków już miał swoje momenty i w latach 90., i na początku dwutysięcznych przyjeżdżało tu bardzo wiele osób z zewnątrz. U mnie też bywali. Do pracowni przyjeżdżali dziennikarze z Deutsche Welle i „Sterna”. Pocztą pantoflową dowiadywali się, gdzie trzeba iść. Czego brakuje Krakowowi, żeby kupować tu sztukę? Trzeba by mądrze i uczciwie pogodzić interesy artysty i galerii, i te dwa światy powinny się wzajemnie napędzać.
