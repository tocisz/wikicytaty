Section: Michał Świder / Inne
Źródło: http://www.michalswider.pl/miscellanea/13-4-niebo-gwiazdziste.html Niebo gwiaździste...

Początkowo malowałem gwiazdy w sposób zupełnie przypadkowy. Plamka tu, plamka tam: mniejsza- wieksza, bliższa albo dalsza. Z czasem jednak uznałem, że to niezbyt uczciwe. Przecież wygwieżdżone niebo to niezwykle logiczny  i nieogarniony ludzką myślą ocean, a każdy błyszczący punkt to niepojęte, odwieczne istnienie: pouczające, milczące , boże trwanie. Nauka pokory. Przeglądałem namiętnie stare atlasy i wciąż nie wiedziałem jakby  tu z tym niebem się ułożyć.  Aż tu pewnego dnia, bratanek T-ek, podrzucił mi program komputerowy, który pozwala na znalezienie widoku nieba w dowolnym miejscu i dowolnym czasie.
