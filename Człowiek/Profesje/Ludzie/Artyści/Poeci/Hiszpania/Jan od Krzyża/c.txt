Section: Jan od Krzyża
Źródło: http://skarbykosciola.pl/xvi-wiek-sobor-trydencki/jan-od-krzyza/jan-od-krzyza-aby-naprawde-znalezc-boga-nie-wystarczy-tylko-modlic-sie-sercem-i-ustami-lub-opierac-sie-na-pomocy-innych/ Jan od Krzyża (św.): Aby naprawdę znaleźć Boga, skarbykosciola.pl

Kto szuka Boga, pozostając jednocześnie przy swoich upodobaniach i w bezczynności, szuka Go po nocy i nie znajdzie. Lecz ten, kto porzucił łoże swych upodobań i rozkoszy, i szuka Go przez ćwiczenie się w cnotach, szuka Go w dzień i znajdzie Go wnet. Albowiem to, co w nocy jest ukryte, wśród dnia się ukazuje. Sam Oblubieniec daje to jasno zrozumieć w Księdze Mądrości, mówiąc: Jaśniejąca jest i nigdy nie więdnąca Mądrość, i łatwo spostrzegają ją ci, którzy ją miłują i znajdują ci, którzy jej szukają; uprzedza tych, którzy jej pożądają, aby im się pierwsza ukazała. Kto do niej rano wstanie, nie będzie się trudził, bo ją znajdzie siedzącą u drzwi swoich (6, 13-15).
