Section: Krzysztof Niewrzęda / O Krzysztofie Niewrzędzie
Autor: Piotr Wiktor Lorkowski, Szczęśliwy powrót, „eleWator” nr 2/2012

Niewrzęda, poeta rasowy, wie, że związek z poezją w skrajnych przypadkach kończy się atrofią osobowości, jeszcze częściej rodzi uczucie bezsiły lub zupełnego wyczerpania. Stąd dla bezpieczeństwa i higieny twórczej pracy proponuje utrzymywanie zdrowego, (auto) ironicznego dystansu. Zaleca trzymanie się „tu” i „teraz”, dla ochrony przed popadaniem w fałszywe pozy. Młodsi poeci mogą czytać poniektóre jego wiersze jako swoisty instruktaż, przykład dobrej praktyki.
