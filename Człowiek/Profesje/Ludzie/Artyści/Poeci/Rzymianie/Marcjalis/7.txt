Section: Marcjalis
Źródło: Epigramy 6.19,  przeł. Stanisław Kołodziejczyk.

Nie o morderstwo ani o gwałt żaden,
Lecz o trzy kozy mam proces z sąsiadem. 
Ukradł je, mówię, bo jak kamień w wodę – 
Znikły. Więc sędzia pyta o dowody. 
A ty nas bitwą pod Kannami raczysz, 
Wspominasz wściekłość punickich krętaczy, 
Wyciągasz z grobu Sulle i Mariuszów, 
Mitrydatesa i sławnych Mucjuszów, 
Grzmisz i przybierasz bohaterskie pozy. 
Ale, Postumie, pamiętaj – trzy kozy!
