Section: Hugh Lofting
Źródło: Cyrk doktora Dolittle (1924; ang. Doctor Dolittle's Circus), tłum. Janina Mortkowiczowa

– Ależ, panie doktorze – odpowiedział stary koń – pan jest naszą jedyną nadzieją. Właśnie dzisiaj słyszałem, jak słoń i mówiący koń, który bierze udział w wielkim przedstawieniu, cieszyły się z pańskiego przybycia. Proszę, niech pan ma jeszcze trochę cierpliwości. Nie można wszystkiego zmienić w ciągu jednej minuty. Jeśli nas pan opuści, nasze marzenia nigdy się nie spełnią. Ale, jeśli pan zostanie, jesteśmy pewni, że w krótkim czasie uda się panu poprowadzić cyrk we właściwy sposób. Dopóki jest pan tutaj, nie mamy żadnych obaw. Ale musi pan zostać. Niech pan zapamięta, co panu powiem: przyjdzie dzień, kiedy nowy cyrk, cyrk doktora Dolittle, stanie się najsłynniejszym cyrkiem na świecie.
