Section: Jesień patriarchy

Podpisywał wszelkiego rodzaju prawa i ustawy, odciskając ślad kciuka, bo wtedy nie umiał ani czytać, ani pisać, ale gdy już pozostawiono go znów sam na sam z jego ojczyzną i władzą, przestał sobie psuć krew koszmarem prawa pisanego, by rządzić wyłącznie osobiście i żywym słowem o każdej porze i na każdym miesjcu z jaskiniowym spokojem, ale i z niepojętą w jego wieku zręcznością, otoczony tłumem trędowatych, ślepców i paralityków błagających o sole zdrowia z jego ręki, w asyście uczonych polityków i bezczelnych pochlebców głoszących go panem trzęsień ziemi, zaćmień księżyca, lat przestępnych i innych boskich błędów.
