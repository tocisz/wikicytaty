Section: Grzegorz Babula / Zbiór opowiadań A to mistyka!
Źródło: Szpital w centrum

Lekarz: Otóż w naszym szpitalu odbywają się wykłady dla studentów medycyny. Oglądają też filmy, zdjęcia, obserwują z pewnej odległości ciekawsze operacje, ale potrzebny im jest kontakt bezpośredni z wnętrzem żywego człowieka. Pan mógłby zostać takim żywym eksponatem.
Stone: Jak pan to sobie wyobraża?
Lekarz: To bardzo proste. Przetniemy panu mostek, po bokach umieścimy zawiasy, żeby można było pana otwierać jak – przepraszam za wyrażenie – szafę, skórę zaś będziemy zamykać zamkiem błyskawicznym. Pańskie narządy wewnętrzne zostaną przykryte cienką warstwą aseptycznej błony, w celu zapobieżenia infekcji. Będzie pan udostępniany podczas wykładu studentom do wglądu.
