Section: Jarosław Klebaniuk / Rodzice

Rodzice Mojej Ukochanej zaprosili mnie na podwieczorek. Uznali, że najwyższa pora, żebyśmy się nawzajem poznali. Ja o nich wiem bardzo dużo („Dużo o państwu słyszałem”, odpowiedziałem przez telefon starannie wymawiającemu każde słowo mężczyźnie), oni o mnie dowiedzieli się niedawno i przypadkiem („Podobno jest pan bliskim znajomym naszej córki”, żadne słowo nie zostawiało wątpliwości, że to właśnie ono).
