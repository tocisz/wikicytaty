Section: Gwałt (powieść) / Dialogi postaci
Źródło: s. 94

– Sam z siebie powiedział, właśnie tak, jak pan najmi… papu…
Zastopowało go straszliwie. Mecenas nie był zaskoczony.
– Drobiazg, niech pan się nie krępuje, ja znam te określenia. Najmimorda, papuga, przed sądem tak nie wypada, może pan mówić obrońca albo mecenas. Proszę kontynuować.
– Ja nie… – jął się usprawiedliwiać beznadziejnie speszony świadek – ja tego… nie miałem do czynienia… ja nigdy nie byłem karany…
– Nic straconego – wtrącił życzliwie prokurator.
– No! – przyświadczył z lekkim ożywieniem sędzia.
