Section: MW / Zabójca bajek
Źródło: s. 17.

Pejzaż z flecistą i krasnoludkami wędrował ze mną długo, ponad dwadzieścia lat. Spychany coraz głębiej przez nowe fascynacje, nowe obrazy i widma zdarzeń, lektury i doświadczenia, pozostawał wszakże gdzieś na dnie walizki wspomnień jak stara fotografia lub jak zasuszona róża, pierwsza, która dziewczyna otrzymała od chłopca i z którą nie rozstaje się nawet wtedy, gdy już nie pamięta jego twarzy i imienia. Tak dojechał ze mną do Paryża.
