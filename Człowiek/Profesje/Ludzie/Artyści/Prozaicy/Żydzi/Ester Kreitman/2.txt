Section: Ester Kreitman / Rodowód
Źródło: opowiadanie Za późno, s. 131–132.

– Cóż, życzę ci powodzenia! – pani Segal całuje najstarszą córkę, Shirley (…).
– Dlaczego? (…)
– Tata zgodził się, abyś w niedzielę zaręczyła się z Dennisem. Wynajmiemy dla niego mieszkanie przy Harley Street. Dość tej nauki! Powinien już wiedzieć, jak robić te okulistyczne sztuczki. Twoje siostry zaczną szukać sobie mężów, a ty zostaniesz starą panną, jeśli będziemy wciąż na niego czekać. Jest przekonany, że aby zostać specjalistą, musi najpierw się zestarzeć.
– I nikt nie pyta mnie o zdanie? Nie mam tu nic do powiedzenia, czy co? – Shirley, z błogim uśmiechem na twarzy, czule głaszcze policzek matki. (…)
– Kochasz go?
– Czy go kocham? Cóż, nie wiem. Ale wiesz, mamo, wszyscy oszaleją z zazdrości, kiedy dowiedzą się, że mój narzeczony prowadzi praktykę przy Harley Street.
– Oczywiście, kochanie! Dobrze, że to rozumiesz. Zawsze wiedziałam, że jesteś kobietą o praktycznym podejściu do życia.
