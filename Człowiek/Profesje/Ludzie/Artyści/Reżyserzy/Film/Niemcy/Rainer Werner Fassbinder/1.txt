Section: Rainer Werner Fassbinder / O Rainerze Wernerze Fassbinderze
Autor: Mirosław Winiarczyk, Na ekranach kin: Małżeństwo Marii Braun, „Razem. Ilustrowany Tygodnik Młodzieży” nr 33 (308), 5 grudnia 1982.

Fassbinder był filmowcem niezwykłym, zadebiutował pod koniec lat sześćdziesiątych jako przedstawiciel awangardowych tendencji w zachodnioniemieckim teatrze i kinie. Realizował obrazy bardzo osobiste, w poetyce „autorskiej”, nie licząc się z dotychczasowymi schematami kina w RFN. Był bardzo płodny, w trakcie dwunastoletniej kariery zrobił około czterdziestu filmów fabularnych i serial (…). Pod koniec lat siedemdziesiątych autor wypłynął na szersze wody, jego dzieła zaczęły być rozpowszechniane w obiegu komercyjnym. Niektóre jego filmy, jak (…) Małżeństwo Marii Braun (…) czy późniejszy Lili Marleen osiągnęły międzynarodowy sukces.
