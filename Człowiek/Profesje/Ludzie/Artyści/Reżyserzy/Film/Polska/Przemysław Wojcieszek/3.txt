Section: Przemysław Wojcieszek / Wypowiedzi
Źródło: http://www.stopklatka.pl/wywiady/wywiad.asp?wi=11895 Wywiad, 2002

Dystrybucja filmów w Internecie nie będzie u nas działać tak długo, jak długo ludzie nie będą mieli dostępu do stałych i szybkich łącz. Na razie jak wiadomo większość internautów łączy się z siecią przy pomocy modemu. Do tego dochodzi jeszcze kwestia opłat za filmy ściągane z Internetu, bo przecież nie będą one dostępne za darmo. Prawda jest taka, że ten kanał dystrybucji nie działa jeszcze nigdzie i nawet w USA jest zjawiskiem marginalnym. U nas problemem jest bieda – dopóki ludzie nie będą mieli pieniędzy na to, by pójść raz czy dwa razy w tygodniu do kina, nie będą mieli pieniędzy na to, by kupić sobie płytę dvd, bez zastanawiania się, czy im starczy do pierwszego, dopóty pomysły dotyczące dystrybucji filmów w Internecie będą miały posmak science fiction.
