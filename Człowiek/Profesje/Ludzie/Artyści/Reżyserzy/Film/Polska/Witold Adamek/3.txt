Section: Witold Adamek / O Witoldzie Adamku
Autor: Andrzej Bukowiecki, http://www.culture.pl/baza-film-pelna-tresc/-/eo_event_asset_publisher/eAN5/content/witold-adamek culture.pl
Zobacz też: Andrzej Wajda, Janusz Majewski, Janusz Zaorski, Andrzej Kotkowski, Juliusz Machulski

Zapytany, czy autor zdjęć do filmu posiada własny styl, odpowiada twierdząco. Dodaje jednak, że sam nie umiałby powiedzieć, jakie są główne wyróżniki jego własnego stylu, ale naciskany wyznaje: 'chyba poszukiwania w świetle, tworzenie za jego pomocą specyficznej atmosfery'. Od tej pozornej sprzeczności, wynikającej ze służebnej roli autora zdjęć i ambicji zaznaczenia indywidualnego stylu autora zdjęć, można jednak dojść do syntezy. Otóż Adamek poszukując w świetle, tworzy za jego pomocą specyficzną atmosferę – najwłaściwszą w danym filmie! Czyni go to operatorem z własnym charakterem pisma, a jednocześnie bardzo wszechstronnym, potrafiącym połączyć swój charakter z odmiennymi stylami tak różnych reżyserów, jak Andrzej Wajda, Janusz Majewski, Janusz Zaorski, Andrzej Kotkowski czy Juliusz Machulski.
