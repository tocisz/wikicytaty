Section: Czarny łabędź / O filmie
Autor: Justyna Budzik, http://www.neurokultura.pl/recenzja/950-budzik-justyna-o-bliznach-potuczonej-porcelanie-i-przewrotnej-doskonaoci-krolowej-abdzi.html O bliznach, potłuczonej porcelanie i przewrotnej doskonałości Królowej Łabędzi, 10 marca 2011

Nina nie potrafi być Białym i Czarnym Łabędziem jednocześnie. Nie odnajduje równowagi między dobrem a złem, warsztatem a instynktem, bielą i czernią. Jej przemiana Białego w Czarnego Łabędzia jest przemianą totalną – znika biel i delikatność, zastąpiona czarnymi skrzydłami, które stają się integralną częścią ciała baleriny. A że Czarny Łabędź jest siłą destrukcyjną, pęka twarz Natalie Portman, rozpada się porcelanowe ciało, aby dać miejsce dla ptasiej skóry, drapieżnych ruchów i głęboko czarnych piór.
Czyż jednak, paradoksalnie, nie jest to wyraz najwyższej doskonałości, jaką cechuje się kreacja Czarnego Łabędzia?
