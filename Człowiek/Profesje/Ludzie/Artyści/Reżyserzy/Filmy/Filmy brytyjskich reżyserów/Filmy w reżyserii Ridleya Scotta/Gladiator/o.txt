Section: Gladiator / O Gladiatorze
Autor: Sławomir Koper, Tajemnice i sensacje świata antycznego, wyd. Bellona, Warszawa 2012, ISBN 9788311122147, s. 277–278

Warto zwrócić uwagę na jedną sprawę zaniedbaną przez twórców Gladiatora. Był nią wiek Kommodusa. Odtwarzający jego rolę aktor miał w chwili kręcenia filmu dwadzieścia pięć lat (wyglądał zresztą na znacznie starszego), natomiast jego pierwowzór zaledwie dziewiętnaście. I te kilka lat stanowiło istotną różnicę, nowy cesarz Rzymu był nastolatkiem, co wiele wyjaśnia. Bardziej dopasowano do roli Lucyllę, znacznie starszą od brata, w chwili objęcia przez niego rządów liczyła około trzydziestu lat. Piękna Connie Nielsen miała pięć lat więcej, ale jej uroda wynagradzała wszystko. I chyba jako filmowa siostra cesarza była znacznie lepszą kobietą niż jej historyczny pierwowzór.
