Section: Łowca androidów / O filmie
Autor: Jakub Majmurek, http://krytykapolityczna.pl/kultura/film/majmurek-o-blade-runnerze/ Nic się tak nie starzeje jak filmowa futurologia, krytykapolityczna.pl, 10 października 2017.

Już pierwszy Blade Runner był cyperpunkową antyutopią. Ekologiczny kryzys, wyzysk replikantów, władza korporacji, Kalifornia wyglądająca, jakby przejęta została w całości przez japoński kapitał. Ale tamta antyutopia wydawała się pewnie stać na nogach, była pełna złej, ale żywotnej i ekspansywnej energii – jak Ameryka Reagana, czy Zjednoczone Królestwo czasów Thatcher. Antyutopia z nowej odsłony filmu pogrążona jest w ciągłym kryzysie.
