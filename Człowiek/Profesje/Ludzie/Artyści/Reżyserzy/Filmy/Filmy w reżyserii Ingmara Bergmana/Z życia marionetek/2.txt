Section: Z życia marionetek / O filmie
Autor: Mirosław Winiarczyk, Na ekranach kin: Z życia marionetek, „Razem. Ilustrowany Tygodnik Młodzieży” nr 28 (339), 10 lipca 1983.

Film zbudowany jest na zasadzie niemal dokumentalnej rejestracji czy też próby odtworzenia motywów zabójstwa prostytutki przez zamożnego mężczyznę o dobrej pozycji społecznej i zawodowej. Bergman skupia się jak zwykle nad problemami frustracji i pustki duchowej bohaterów, którzy mimo pozorów stabilizacji i szczęścia są jednak głęboko nieszczęśliwi. Dużą uwagę zwraca reżyser na frustracje erotyczne, co podkreśla rama filmu: sceny z prostytutką na początku i na końcu filmu.
