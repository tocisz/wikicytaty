Section: U Pana Boga w ogródku / O filmie
Autor: Roman Pawłowski, „Gazeta Wyborcza”, 31 sierpnia 2007

Atutem filmu nie jest (…) anegdota, lecz nostalgiczny sposób pokazania polskiej prowincji. Na zdjęciach Ryszarda Lenczewskiego jest to nieledwie raj: drewniane domy oplecione dzikim winem, stare kościoły i cerkwie, łąki pocięte krzywymi płotami, piaszczyste drogi po horyzont. Zamieszkują tę krainę trochę zwariowani, ale sympatyczni ludzie mówiący ze śpiewnym akcentem, którzy żyją w harmonii z tradycją i współczesnością.
