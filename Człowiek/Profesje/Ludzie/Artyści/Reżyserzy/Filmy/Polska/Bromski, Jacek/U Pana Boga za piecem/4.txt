Section: U Pana Boga za piecem / O filmie
Autor: Jacek Bromski
Źródło: http://www.culture.pl/pl/culture/artykuly/dz_u_pana_boga_za_piecem_bromski culture.pl
Zobacz też: Maria Dąbrowska

Czytając pamiętniki Marii Dąbrowskiej natknąłem się na refleksję dotyczącą jakiejś wizyty w małym miasteczku, jakiejś kolacji w towarzystwie lekarza, proboszcza i aptekarza: „Jakaż ta prowincja duchowo samowystarczalna, jak właściwie ona nas do niczego nie potrzebuje…” Pomyślałem sobie, że jeśli mamy gdzieś szukać jakichś wartości, o których w mieście dawno zapomnieliśmy, to właśnie w prowincjonalnym miasteczku na Białostocczyźnie.
