Section: Smoleńsk / O Smoleńsku
Autor: Antoni Szpak, Telewizor pod gruszą, „Angora” nr 39 (1371), 25 września 2016, s. 38.

Po premierze filmu Smoleńsk w TVKura trwają gorączkowe poszukiwania znanych, niezwiązanych z kaczystami, ludzi ze świata polityki, kultury, sztuki i sportu, którzy chcieliby powiedzieć publicznie choć kilka pochlebnych słów o dziele Antoniego Krauzego. Sprawa nie jest prosta, bo trudno znaleźć takie osoby, a jeszcze trudniej nakłonić je do pochwalenia tego, zrobionego na zamówienie partyjne, produkcyjniaka. Mało kto chce, nawet za duże honorarium, zrobić z siebie wała i stać się pośmiewiskiem. Brak dobrych, przychylnych recenzji, pozytywnych opinii i komentarzy nie jest zjawiskiem pożądanym i oczekiwanym przez twórców filmu. Ale tak przecież czasem w tej branży bywa. Antoni Krauze jest dużym chłopcem, swoje lata ma, więc doskonale wie że gdy robi się obraz pod narzuconą z góry propagandową tezę, to musi wyjść z tego szmira, chała, gniot, cegła, produkt filmopodobny, na trzeźwo nie do obejrzenia. (…) Za komuny mieliśmy socrealizm. W kaczystowskiej Polsce jesteśmy świadkami narodzin pisrealizmu. Smoleńsk jest jego pierwszym filmowym dziełem!
