Section: Smoleńsk / O Smoleńsku
Autor: Łukasz Adamski
Źródło: https://wpolityce.pl/kultura/307343-smolensk-byl-potencjal-na-polskiego-jfk-film-broni-sie-na-wielu-plaszczyznach-recenzja?strona=2 „Smoleńsk”. Był potencjał na polskiego „JFK”. Film broni się na wielu płaszczyznach, wpolityce.pl, 6 września 2016.
Zobacz też: Michał Lorenc, Zbrodnia katyńska

„Smoleńsk” Antoniego Krauze broni się na wielu płaszczyznach. Nawet wyśmiewana od dawna m.in. przez „Gazetę Wyborczą” finałowa mistyczna scena spotkania ofiar katastrofy z poległymi żołnierzami w Katyniu jest pozbawiona kiczu, którego się bardzo obawiałem. Zaskakująco pasuje do surowej, chłodnej dokumentalnej stylistyki Krauzego. Wspaniale wybrzmiewa też przejmująca muzyka Michała Lorenca, nadająca filmowi specyficznego klimatu. Cieszę się, że już wiekowemu Antoniemu Krauzemu udało się nakręcić solidny film.
