Section: Kallafiorr / O filmie
Autor: Łukasz Wojdan, „Kino” nr 3/2000

Film Borcucha jest zjawiskiem nowym i interesującym. Świeżość i 'radość tworzenia' biorą tu górę nad przywiązaniem do konkretnej rzeczywistości z jej tradycyjnymi schematami. Reżyser Kallafiorra rezygnuje z wnikliwego opisu realnego świata na rzecz subiektywnego, niezależnego obrazu rzeczywistości.(...) Kallafiorr wydaje się pomysłem jednorazowym, zmyślnie skonstruowaną grą; trudno chyba mówić o zaczątkach nowego stylu. Jednak niekłamana przyjemność zabawy, jaka bije z ekranu, szukanie kontaktu z widzem poza poziomem odniesień do rzeczywistości i gazetowych nagłówków, pozwala uznać ten film za świeży powiew znad kalafiorowego pola – jeśli już trzymać się reguł proponowanej stylistyki.
