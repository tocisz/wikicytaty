Section: Życie rodzinne / O Życiu rodzinnym
Autor: Krzysztof Zanussi, Krzysztof Zanussi – sylwetka artysty (rozmawia Iga Czarnawska), Oficyna Wydawniczo-Poligraficzna Adam, Warszawa 2008, ISBN 9788372328052, s. 154.

W Życiu rodzinnym dom na końcu miał spłonąć i to byłaby naprawdę wielka, wspaniała, filmowa scena. Teraz obejrzałem sobie ten film na nowo i widzę, że wybrałem zakończenie, które jest ledwo zauważalne dla dzisiejszego widza. Ówczesny widz był uważniejszy, od razu zauważał, że bohater ma ten sam tik, który miał jego ojciec, i że to jest taka pointa historii, że nie można uciec od swoich genów. Natomiast trzeba się z nimi zmierzyć, a ucieczka to nie jest zmierzenie się z czymkolwiek. Tak więc to było dla filmu ważne, ale dzisiaj publiczność jest na tyle nieuważna, tak zmniejszyła się czujność widza, że takie efekty są już prawie niemożliwe.
