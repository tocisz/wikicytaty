Section: Ekipa / O serialu
Autor: Tadeusz Sobolewski, „Gazeta Wyborcza”, 13 września 2007
Zobacz też: przywódca

Filmowe próby uprawiania polityki po roku 1989 były nieśmiałe lub nieudane. Ekipa przekracza tabu – dobiera się do władzy, patrząc na nią nie z dołu i nie przez alegorie jak w latach 70., ale wprost i od środka. Tak jakbyśmy to my sami mieli podjąć ciężar rządzenia. Jak film potrzebuje wiodącego bohatera, tak polityce potrzeba przywódcy, który będzie prawdziwym mężczyzną. Nie wodzem – ale postacią spolegliwą, kimś, na kim się polega.
