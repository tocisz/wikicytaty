Section: Pianista (film) / O Pianiście
Autor: Konrad J. Zarębski
Źródło: Andrzej Kołodyński, Konrad J. Zaręba, Słownik adaptacji filmowych, Wydawnictwo Park Sp. z.o.o., Bielsko-Biała 2005, ISBN 83-7266-322-X, 182.

Film Polańskiego oczywiście różni się od filmowych pierwowzorów – podążając tropem pamiętnika Szpilmana, bliższy jest prawdzie niż pobożnym życzeniom komunistycznych decydentów. Więcej, Pianista przywraca kinu fabularnemu obraz II wojny, jaki już zdążył zatrzeć się w pamięci widzów: to nie efektowna gra w zabijanego, lecz autentyczna gehenna z zaskakującym splotem niezwykłych okoliczności. I najważniejsze: jest to relacja o Zagładzie, podpisana przez jej świadków – nie tylko Szpilmana, ale i samego Polańskiego, któremu udało się uniknąć śmierci w getcie Krakowa. To bodaj drugi taki przypadek w dziejach kina – po Ostatnim etapie Wandy Jakubowskiej, opisującym codzienność obozu koncentracyjnego w Auschwitz. Oglądany teraz Pianista wydaje się nieco niedzisiejszy, nazbyt akademicki, ale nie wolno zapominać o jego autentyczności – walorze nie do przecenienia.
