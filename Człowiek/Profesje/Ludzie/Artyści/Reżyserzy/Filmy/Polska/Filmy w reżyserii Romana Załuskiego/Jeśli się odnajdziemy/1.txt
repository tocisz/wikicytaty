Section: Jeśli się odnajdziemy / O filmie
Autor: Marek Sadowski, Na ekranach kin: Jeśli się odnajdziemy, „Razem. Ilustrowany Tygodnik Młodzieży” nr 47 (358), 20 listopada 1983.

Reportaż Małgorzaty Szejnert z jednego z turnusów [podczas których sieroty z domu dziecka spędzają czas wakacje u bezdzietnych małżeństw lub osób samotnych wyrażających pragnienie adopcji] zainspirował reżysera Romana Załuskiego (…) do zabrania głosu na ten ważny społecznie temat. Szczęśliwie unikając melodramatyzmu tkwiącego w temacie, przekazał swe wątpliwości do naczelnej idei tego eksperymentu – czy dzieci rzeczywiście wybierają?; na ile na reakcje ich i potencjalnych rodziców wpływają wychowawcy?; czy działalność tych ostatnich nie ma czasem świadomej manipulacji? Przesłaniem filmu wydaje się być twierdzenie, że w działaniach wychowawczych odruchy serca są często ważniejsze od tych racjonalnie i naukowo uzasadnionych.
