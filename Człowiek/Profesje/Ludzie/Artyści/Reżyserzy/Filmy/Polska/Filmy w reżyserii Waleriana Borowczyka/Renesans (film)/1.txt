Section: Renesans (film) / O filmie
Autor: Aleksander Jackiewicz, Międzynarodowy Festiwal Filmowy w Krakowie, http://mbc.malopolska.pl/dlibra/doccontent?id=1613 „Życie Literackie” 24/1964, s. 7

Jest to animowana przypowieść o świecie zrujnowanym skutkiem jakiegoś kataklizmu. Świat – realny stolik, leżące na nim realne przedmioty, kosz pod stolikiem – uległ fizycznemu rozbiciu. A oto składa się na nowo, materia organizuje się znów w rzeczy. Trąbka, leżąca na stoliku, zaczyna grać triumfalnie. Aż przychodzi drugi kataklizm. Dzieje materii, upór materii wobec sił niszczenia – pokazane na powierzchni metra kwadratowego i na kilku śmiesznych przedmiotach z lamusa.
