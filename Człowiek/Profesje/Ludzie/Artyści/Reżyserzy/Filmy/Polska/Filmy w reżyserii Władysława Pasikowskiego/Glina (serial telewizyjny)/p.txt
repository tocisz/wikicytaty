Section: Glina (serial telewizyjny)
Źródło: odcinek 6

Gajewski: Przemyślałeś to?!
Młody: Przemyślałem...
Gajewski: No to mogłeś przynajmniej zajrzeć do pokoju i powiedzieć, żebym cię cmoknął w dupę, taki drobny, koleżeński gest... Boisz się? Każdy się boi, ja też. Nie znam się na tym, ale to chyba naturalne.
Młody: Nie nadaję się do tego.
Gajewski: To też naturalne, nikt normalny się do tego nie nadaje.
Młody: Ale ja stchórzyłem... Miałem broń, nie... Mogłem ich zatrzymać, mogłem przynajmniej spróbować, a nie zrobiłem nic... Siedziałem tam sparaliżowany własnym strachem.
Gajewski: Można też powiedzieć, że zachowałeś się rozsądnie, mogłeś zginąć.
Młody: Niech mnie Pan nie usprawiedliwia! Nie nadaję się, to nie dla mnie!
Gajewski: No i co w związku z tym, pójdziesz sobie w kąt i popłaczesz nad swoim biednym życiem?! Bo najbardziej to ja się lubię pieprzyć sam ze sobą, co?! (łapie Młodego za ubranie)
Młody: Niech mnie Pan zostawi w spokoju!
Gajewski: A dlaczego miałbym cię zostawić w spokoju?! Chłopie, ty sam się nad sobą litujesz za dziesięciu, mojej litości już nie potrzebujesz. I dokąd ty chcesz teraz pójść? Myślisz, że po tym wszystkim będziesz spokojnie pierdział w stołek w jakimś biurze? TY ZABIŁEŚ CZŁOWIEKA! (łapie Młodego za twarz) Przestań się mazgaić, palancie! Strach... to jest coś, z czym się musisz nauczyć żyć. Ty całe życie chcesz być gorszy od swojego własnego ojca? Dostałeś sraczki? To wytrzyj dupę, i zmień gacie, ale nie biadol nad sobą, cioto! Nawet kobiety w takich sytuacjach wykazują więcej hartu. "Przepraszam uprzejmie, ale to nie dla mnie, panowie wybaczą?" Jak długo będziesz się brandzlował swoją słabością?! Poza tym jesteś mu to winien, zginął na twoich oczach!
(Młody uderza Gajewskiego i dochodzi między nimi do bójki)
Gajewski: Ty nawet przypieprzyć nie umiesz po ludzku, a uczyli cię prawda, uczyli cię?! Uczyli cię, uczyli cię?! (uderza Młodego pięścią w twarz) A idź ty, palancie!
