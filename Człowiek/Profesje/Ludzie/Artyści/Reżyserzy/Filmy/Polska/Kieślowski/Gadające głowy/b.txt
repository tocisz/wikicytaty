Section: Gadające głowy / O Gadających głowach
Autor: Monika Maszewska-Łupiniak, Scenariusze analizy filmowej - rozdział z broszury dołączonej do wydania DVD z filmami Zmruż oczy i Gadające głowy z cyklu Filmoteka Szkolna (nr 26 pt. Kim jestem), s. 18.

Film Krzysztofa Kieślowskiego Gadające głowy był dziełem zorganizowanym nie wokół jakiejś fabuły, ale wokół pewnej idei; miał spełniać funkcje dyskursywne, być głosem dyskusji związanej z określonym kontekstem historyczno-społecznym. Dowodził, że w kulturze kolektywistycznej poczucie tożsamości warunkowane jest przez okoliczności zewnętrzne i zazwyczaj odnosi się do stosunków społecznych, do posiadanej pozycji i odgrywanych ról społecznych czy zawodowych. Istotną wartość tego dzieła stanowił (i wciąż stanowi) przedstawiony w nim stan świadomości Polaków przełomu lat 70. i 80.
