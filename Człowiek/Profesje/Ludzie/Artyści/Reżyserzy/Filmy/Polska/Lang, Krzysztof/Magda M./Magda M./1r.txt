Section: Magda M. / O serialu
Autor: Paweł Sztompke

Magda M. to fajny serial. Może i nie dotyka autentycznego życia, ale przecież wcale nie musi. Dobrze, że ktoś napisał historię, która jest intrygująca, romantyczna i przede wszystkim pełna humoru. Główni bohaterowie są trochę pozbawieni codziennych trosk, ale mi to nie przeszkadza, a właściwie mogę to potraktować in plus. Cieszy mnie, że twórcy uciekli od realizmu, który pokazywany jest w innych serialach, a jednocześnie nie kopiują amerykańskich wzorców. To chyba pierwszy serial, od wielu lat, który opowiada nie o rodzinie, ale o młodych, inteligentnych ludziach. I bardzo dobrze. Oczywiście nie ma co ukrywać, że to nie jest wielkie kino o tematyce egzystencjalnej, lecz produkcja, która ma ludzi wprawić ludzi w dobry humor, unikając banału. Uważam, że Paweł Małaszyńki to najpiękniejszy uśmiech polskiego kina. A jeśli już miałbym się do czegoś przyczepić, to... nie podobają mi się fryzury bohaterów. Czasem odnoszę wrażenie, że sam lepiej bym ich uczesał.
