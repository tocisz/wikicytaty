Section: Kolumbowie / Narracja
Opis: początek serialu.
Źródło: odcinek 1, Śmierć po raz pierwszy

Europa w ogniach największej wojny w historii wojowniczego ludzkiego rodzaju. Czwarty rok okupacji Polski, czwarty rok oporu. Cztery lata mijają od zbrodni w Wawrze, trzy lata dymią kominy krematoriów Oświęcimia. Komu wypadła młodość na ten czas, tego on zabije lub ukształtuje raz na zawsze. O nich będziemy wam mówić. Jest czas, w którym wiedzieć o nikim za dużo nie należy, opłacić tę wiedzę można torturą, śmiercią, a jeśli kto słaby – zdradą.
