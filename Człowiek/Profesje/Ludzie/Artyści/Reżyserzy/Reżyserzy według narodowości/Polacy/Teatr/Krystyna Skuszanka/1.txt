Section: Krystyna Skuszanka / O Krystynie Skuszance
Autor: Andrzej Grabowski
Źródło: Jolanta Ciosek, http://www.dziennik.krakow.pl/pl/aktualnosci/kultura/1146805-zmarla-krystyna-skuszanka-1924-2011.html Zmarła Krystyna Skuszanka (1924–2011), „Dziennik Polski”, 2 czerwca 2011

Przez kilka sezonów pracowałem w Teatrze im. Juliusza Słowackiego pod dyrekcją Krystyny Skuszanki. Bardzo porządnie prowadziła ten teatr, była też solidnym reżyserem, dobrze analizującym tekst, specjalizowała się w dramacie poetyckim. Do takich Jej przedstawień należała Opowieść zimowa Szekspira czy Lila Weneda. Grałem tylko w jednym przedstawieniu przez Nią reżyserowanym, w Bracie naszego Boga Wojtyły. Zdecydowanie więcej grałem u Jerzego Krasowskiego – pewnie taki „męski” teatr był mi bliższy. Skuszanka uprawiała teatr, który powoli odchodzi, teatr z „tamtej” epoki. I robiła to dobrze.
