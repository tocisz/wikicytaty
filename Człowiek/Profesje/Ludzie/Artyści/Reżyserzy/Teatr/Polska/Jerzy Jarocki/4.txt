Section: Jerzy Jarocki / O Jerzym Jarockim
Autor: Gustaw Holoubek, cyt. za: http://www.culture.pl/pl/culture/artykuly/os_jarocki_jerzy culture.pl

Jarocki zwany Herodem wśród reżyserów jest twórcą niezwykle wymagającym. Nad naszą tradycją teatralną od lat wisiała dziwna chmura, 'chmura romantyzmu'. Aktorom polskim zdawało się, że do tego, by zaistnieć na scenie wystarczy głębokie przywiązanie do brzmienia samych słów i do tego, co można nazwać stroną uczuciową i emocjonalną roli. W ten właśnie sposób na długie lata ogłupiliśmy nasz romantyzm, bo oderwaliśmy go od warstwy intelektualnej. Od tego, co poza ładunkiem emocjonalnym jest jego mądrością. Jarocki jest jednym z pierwszych reżyserów, który ocknął się z tego marazmu.
