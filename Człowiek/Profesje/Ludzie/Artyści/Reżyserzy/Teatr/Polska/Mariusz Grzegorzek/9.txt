Section: Mariusz Grzegorzek
Źródło: http://www.stopklatka.pl/wywiady/wywiad.asp?wi=69263 Stopklatka, 14 września 2010

Moje filmy czasem wywołują mieszane reakcje. Jedni kręcą nosem i często decydują się na otwarty atak. Podchodzi też sporo ludzi, którzy mówią dobre rzeczy np., że są pod wrażeniem, że film był dla nich przeżyciem. Ale mimo że przychodzą z pozytywną energią i tak czuję się tym skrępowany. Cieszy mnie to, ale niekoniecznie chcę być bezpośrednim adresatem tych, miłych w końcu, wiadomości. W procesie robienia filmów jest coś intymnego i zawsze dużo mnie kosztuje odbywanie spotkań z publicznością.(...) lubię wypuszczać film w samodzielny rejs, nie jestem fanem spotkań autorskich.
