Section: Natasha Arthy
Źródło: http://www.kinomaniak.pl/katalog/wywiad/73,1 Arthy o filmie „Fighter: kochaj i walcz”, „Vision”, 18 listopada 2008

Większość młodych ludzi doskonale zna uczucie niedopasowania, niepewności co do tego, czego pragną, czy też konfliktu między tym czego pragną, a tym czego oczekuje od nich środowisko. Te konflikty mają charakter uniwersalny i stworzono już na ich temat mnóstwo filmów. Ja jednak w dalszym ciągu uważam, że dyskusja na ich temat jest ważna. Żyjemy w świecie, w którym wszystko dzieje się niezwykle szybko, i w którym już w bardzo młodym wieku trzeba decydować o tym, co chce się robić przez resztę życia. Te pierwsze poważne wybory mogą być bardzo trudne. Nie tylko trzeba dojść do ładu z samym sobą, ale też wziąć pod uwagę opinie rodziców. A jeśli wywodzą się oni z odmiennego kulturowo środowiska, to na pewno będzie to twardy orzech do zgryzienia. Dlatego właśnie chciałam sprawdzić, na ile sytuacja zmienia się, jeśli główną bohaterką jest urodzona w Danii dziewczyna o środkowo-wschodnich korzeniach.
