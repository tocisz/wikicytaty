Section: Ewa Szumańska / O Ewie Szumańskiej
Autor: Jerzy Skoczylas
Źródło: Magda Piekarska, http://wroclaw.gazeta.pl/wroclaw/1,35751,9614566,_Mloda_lekarka__Ewa_Szumanska_zmarla_w_wieku_90_lat.html „Młoda lekarka” Ewa Szumańska zmarła w wieku 90 lat, „Gazeta Wyborcza - Wrocław”, 18 maja 2011

Dla mnie Ewa jest zlepkiem wielu postaci. Jest Ewą Szumańską, pisarką, aktorką, podróżniczką, ale też Babcią Pimpusiową, Basieńką z Rycerzy trzech i Młodą Lekarką. Jako aktorka, po tym, jak odeszła z teatru, nie dała się nigdy więcej namówić na powrót na scenę. Ale za mikrofonem tworzyła ciepłe, wielowymiarowe, barwne postaci. Tak autentyczne, że wydają mi się równie prawdziwe, jak ona sama. Jako jedyna kobieta w naszym zespole była wciąż narażana na niewybredne żarty. Ale nigdy się nie obrażała. A jej aktorski talent ujawniał się też, kiedy wracała ze swoich wypraw i opowiadała nam o nich – czuliśmy się, jakbyśmy razem z nią oglądali Machu Picchu.
