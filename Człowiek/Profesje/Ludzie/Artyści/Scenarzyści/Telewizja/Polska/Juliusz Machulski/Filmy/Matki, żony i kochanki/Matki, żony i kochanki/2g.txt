Section: Matki, żony i kochanki
Źródło: odcinek 17.

Dorota: Zabiłeś go? Wyglądasz jak Raskolnikow.
Michał: Ano śmiej się, śmiej! Śmiej się, proszę bardzo, śmiej się, ile chcesz!
Dorota: Ale mu dołożyłeś?
Michał: Nie.
Dorota: No to powiedz, co się stało. Michał!
Michał: No nic się nie stało, no! Właśnie o to chodzi, że… że nic.
Dorota: Coś musiało się stać.
Michał: Nic. O to chodzi, że… że nic.
Dorota: Ale przedstawiłeś mu nasze stanowisko?
Michał: Nic mu nie powiedziałem.
Dorota: Chociaż spotkaliście się?
Michał: Wyprowadził mnie na jakieś podwórko… Tam jest takie… takie podwórko za pizzerią… I zaczął mi opowiadać… Ja byłem taki nabuzowany… Miałem przygotowane każde zdanie… w kilku wariantach – w zależności od… od sytuacji… A on zaczął gadać! O swoim dzieciństwie, o jakiejś szkole kolejarskiej, o… o żonie, o fryzjerze, o piłce nożnej… Okazuje się, że grał w obronie tak samo jak ja.
Dorota: Michał, ty grałeś w obronie?! Ja przez całe życie myślałam, że w ś… w środku ataku!
Michał: Prawda jest taka, że całe życie mnie stawiali na bramce.
Dorota: No bo to jest najbardziej odpowiedzialna funkcja!
Michał: Jak tak gadał, to czułem, że uchodzi ze mnie powietrze… W końcu napiliśmy się piwa i wróciłem do domu…
