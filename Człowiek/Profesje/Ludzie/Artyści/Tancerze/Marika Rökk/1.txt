Section: Marika Rökk / O Marice Rökk
Autor: Tomasz Raczek, Karuzela z Madonnami. 57 bardzo zakręconych kobiet, Instytut Wydawniczy Latarnik, Michałów-Grabina 2003, ISBN 8391789136, s. 217.

Gdy byłem małym chłopcem, omal nie wyleciałem ze szkoły podstawowej za pewne wypracowanie. Temat brzmiał: „Moja ulubiona aktorka filmowa”. Nie zastanawiałam się ani chwili – obszernie opisałem karierę… Mariki Rokk. Podkreślałem jej urodę i aktorski talent. Analizowałem taneczną sprawność, która czyniła z niej europejską Ginger Rogers. Wreszcie zachwycałem się jej jasnym sopranem, pozwalającym Marice stać się gwiazdą filmowych wodewilów. A jednak moje wypracowanie nie spodobało się nauczycielce, która zaniosła je kierownikowi szkoły jako dowód mej krnąbrności. Okazało się bowiem, że opis jest dobry, tylko dotyczy niewłaściwej osoby. Marika Rokk nie miała prawa podobać się polskiemu chłopcu, była bowiem gwiazdą hitlerowskich filmów z okresu II wojny światowej. Innymi słowy – hitlerówą.
