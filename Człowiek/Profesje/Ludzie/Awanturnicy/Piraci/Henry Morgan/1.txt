Section: Henry Morgan / O Henry'm Morganie
Autor: René Reouven, Słownik zabójców, Wydawnictwo Mizar, 1992, ISBN 83-85309-23-3, tłum. Alicja Choińska, Hanna Igalson-Tygielska, Krystyna Osińska, s. 310.

Cóż za malownicza postać! Wyobraźmy go sobie jako człowieka wesołego, o pucołowatej gębie w stylu Laughtona, z kolczykiem w uchu, szablą w dłoni i może jeszcze z opaską, koniecznie czerwoną, na czole. Morgan, kapitan Morgan! To dopiero był pirat! Uczciwy, porządny, prawdziwy pirat, wolny od intelektualnych niepokojów Grammonta czy nieco nużących zasad Surcoufa, lecz wolny również od bestialskiego okrucieństwa, które u takiego Piotra Olończyka przeziera przez malowniczość i psuje legendę. I ten moralny kres życia – obsypany zaszczytami szlachcic, dworzanin królowej. Piractwo nagrodzone!
