Section: Franciszek (papież) / O Franciszku
Autorzy: Stanisław Obirek, Artur Nowak, http://wyborcza.pl/7,75968,25157296,watykanski-kardynal-daje-odpor-polskim-biskupom.html#S.main_topic-K.C-B.4-L.1.maly LGBT w Kościele: Watykański kardynał daje odpór polskim biskupom, wyborcza.pl, 5 września 2019.

Jakiś czas temu Franciszek zaznaczył, że chrześcijanie powinni prosić o wybaczenie nie tylko osoby homoseksualne, ale każdego, kto mógł się poczuć wykluczony z przestrzeni Kościoła. Wspomniał lata, kiedy był dzieckiem, kiedy nie wolno było wchodzić do domu ludzi rozwiedzionych, żyjących w nowym związku. Chętnie nawiązywał też do swojej nauczycielki, która była komunistką i od której wiele się nauczył. Czy nasi biskupi w ogóle mają biografie, czy nawiązują do swoich doświadczeń, spotkań z konkretnymi ludźmi, którzy ich czegoś nauczyli, otworzyli im oczy? Dlaczego ich nauczanie jest tak bardzo wypłukane z ludzkich odczuć, dlaczego nie pokazują, jak żyć w świecie coraz bardziej skomplikowanym, ale jedynie nakazują i zabraniają?
