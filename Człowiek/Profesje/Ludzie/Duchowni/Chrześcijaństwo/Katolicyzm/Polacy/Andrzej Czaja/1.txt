Section: Andrzej Czaja
Źródło: http://opole.wyborcza.pl/opole/1,35114,20713270,biskup-czaja-ostro-po-sprzedawalo-wartosci-pis-depcze-ludzka.html#ixzz4KiVhs5u7 Biskup Czaja ostro: PO sprzedawało wartości, PiS depcze ludzką godność i prawa, wyborcza.pl, 19 września 2016.
Zobacz też: Prawo i Sprawiedliwość

Niektóre posunięcia ludzi z PiS-u są nie do przyjęcia. O ile PO deptało czy sprzedawało pewne wartości, to mam wrażenie, że teraz niektórzy ludzie z PiS-u depczą ludzką godność i w ogóle się nie liczą z tym, co człowiek myśli, jakie ma pragnienia, potrzeby i – przede wszystkim – jakie ma prawa. To dla nas, wszystkich ludzi Kościoła, sygnał, żebyśmy byli roztropni i nie dali się uwieść. Żebyśmy nie szli w kierunku faworyzowania jakiejś opcji politycznej, programu politycznego, a już tym bardziej partii politycznej. (…) Musimy dzisiaj – wręcz w obronie swojego dobrego imienia i swojej przyszłości – jednoznacznie artykułować stanowisko kościelne, gdy ono nie jest zgodne z tym, co rząd głosi czy do czego dąży. (…) Mam na myśli nie tylko sprawy związane z migracją i uchodźcami, ale m.in. także obronę praworządności na elementarnym poziomie władz samorządowych. (…) Jeśli nie będziemy pilnować elementarnej prawości i uczciwości, praw ludzkich, godności człowieka, to będą wiązać nas z PiS-em. Kiedyś przyjdzie inna władza i może to pójść w skrajnie inną stronę. A może pójść na zasadzie odbicia – jeśli tak dalej będzie.
