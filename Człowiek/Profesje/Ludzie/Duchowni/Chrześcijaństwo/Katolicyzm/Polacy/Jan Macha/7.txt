Section: Jan Macha
Opis: Wskazówki o rozmyślaniu
Źródło: https://www.ksmacha.pl/ks-jan-macha/homilie-i-kazania/51-kazanie-wygloszone-1-xi-1939 Ks. Jan Macha: fragment kazania wygłoszonego 1 listopada 1939 w kościele św. Józefa w Rudzie Śląskiej, ksmacha.pl

Myśl o niebie gdy wstajesz ze snu, gdy kładziesz się do łóżka; myśl o niebie gdy klękasz do pacierza, gdy siadasz do posiłku. Myśl o niebie gdy ci wesoło na duszy, byś w weselu nie przebrał miary; myśl o niebie, gdy gniecie cię smutek i trwoga, byś nie stracił cierpliwości i nie zapomniał, że czuwa nad tobą Bóg, który jest ucieczką i mocą naszą i pomocnikiem we wszystkich uciskach naszych. W szczególniejszy sposób myśl o niebie w chwili pokus i doświadczeń, byś nie upadł.
