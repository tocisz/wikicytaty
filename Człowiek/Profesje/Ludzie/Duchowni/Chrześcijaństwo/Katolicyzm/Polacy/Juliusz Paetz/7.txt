Section: Juliusz Paetz / O Juliuszu Paetzu
Autor: o. Paweł Kozacki
Źródło: http://dominikanie.pl/blogi/pawel_kozacki_op/wpis,654,domagam_sie_wyjasnien.html dominikanie.pl, 18 czerwca 2010.

Gdy ileś lat temu powiedziałem na łamach „Rzeczpospolitej”, że w sprawie abp. Paetza wrzód został przecięty, ale ropa w nim została i będzie nadal zatruwać organizm Kościoła poznańskiego, zostałem przez abp. Gądeckiego zaproszony na rozmowę. Tłumaczył mi, że sprawę należy wyciszać, a nie podgrzewać, że księża już to zrozumieli, więc dziennikarze nie mogąc znaleźć nikogo, kto chciałby się na ten temat wypowiadać, poszli do zakonnika Kozackiego, który nie ma wyczucia sytuacji i wyciągnęli z niego niepotrzebne wyznania.
