Section: Józef Kupny
Źródło: Katarzyna Kaczorowska, Robert Migdał, http://www.gazetawroclawska.pl/artykul/903519,nowy-metropolita-wroclawski-mowi-gwara-kibicuje-ruchowi-w-polityke-sie-nie-miesza-rozmowa,id,t.html Nowy metropolita wrocławski: mówi gwarą, kibicuje Ruchowi, w politykę się nie miesza , gazetawroclawska.pl, 25 maja 2013

Wiedziałem o nominacji, zgodnie z procedurą nie ogłasza się jej bez zgody zainteresowanego. Gdy ją dałem, ustalony został dzień ogłoszenia. I tak to się fajnie złożyło, że stało się to w wigilię zesłania Ducha Świętego. Psychicznie byłem więc oswojony. Ale gdy w katedrze metropolita ogłaszał wiernym, że odchodzę do Wrocławia i oni zaczęli bić brawo, to pierwszy raz poczułem, że to jest coś wielkiego. Naprawdę wielkiego. Bo w tej reakcji wiernych, w ich radości, zobaczyłem to, kim zostałem. Gdyby nie "Te Deum", które wtedy śpiewaliśmy, to nie potrafiłbym powiedzieć ani słowa. Tak mnie coś w gardle ścisnęło.
