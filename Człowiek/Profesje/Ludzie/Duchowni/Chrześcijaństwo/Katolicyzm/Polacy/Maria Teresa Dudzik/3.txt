Section: Maria Teresa Dudzik
Opis: Wspomnienia. Teresa Dudzik – Historia Zgromadzenia. Archiwum P.O.S. w Rzymie, s. 34–35.
Źródło: o. Joachim Roman Bar OFMConv., s. Karolina Maria Kasperkiewicz Sł. NSJ – Polscy święci. Służebnica Boża Teresa Dudzik. t.7. ATK. Warszawa. 1985, s. 275.

To nie taka łatwa rzecz będzie uczyć się sama i innych na zakonnice... zdałam się na wolę Pana Boga, aby czynił ze mną, co Mu się podoba... Gdy przyszłam, wdrapałam się po drabinie na sam wierzchołek, aby się przypatrzeć tej pracy i pomodlić się... nikt mnie nie widział prócz Pana Boga, którego czułam tak blisko... gdy pomyślałam, że będzie tu na tym miejscu Msza św. i inna chwała Boża, że to miejsce sobie Pan Jezus obrał na mieszkanie, tak odległe od kościoła, od ludzi, przejęta tymi wrażeniami płakałam z radości.
