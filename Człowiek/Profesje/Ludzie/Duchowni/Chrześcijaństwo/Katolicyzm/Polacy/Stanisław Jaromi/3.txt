Section: Stanisław Jaromi
Opis: o globalnym ociepleniu.
Źródło: w wywiadzie dla https://deon.pl/wiara/wspolny-dom/stanislaw-jaromi-ofmconv-niszczac-przyrode-niszczymy-samych-siebie-wywiad,527487 Deon.pl, 2019.

Zmiany klimatu to nie linearne zjawisko. Średnio na całej Ziemi robi się cieplej, ale to nie oznacza, że wszędzie i zawsze jest cieplej. Jednym z efektów jest intensyfikacja ekstremalnych zjawisk pogodowych: mamy fale upałów, ulewne opady, ataki mrozu. Trzeba też rozróżnić zmiany naturalne, które wpływają na to, jaka temperatura panuje na ziemi, i te wprowadzone przez człowieka, za które jesteśmy odpowiedzialni. Nikt nie neguje tych pierwszych, ale problemem są te drugie, których autorem jest człowiek, a które naruszają delikatną równowagę, jaka panuje na Ziemi. Mamy dość naukowych dowodów na to, żeby udowodnić, że działanie człowieka prowadzi do podwyższenia się temperatury na Ziemi.
