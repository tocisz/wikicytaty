Section: Emilia Radziszewska
Opis: rozmowa z pacjentem powstańczego szpitala nr 100 na Żoliborzu, Warszawa, 22 sierpnia 1944.
Źródło: s. Emilia Radziszewska, Dziennik pielęgniarki z Powstania Warszawskiego, wyd. Tygodnik Katolicki „Niedziela”, Częstochowa 1996, s. 208-209, ISBN 83-86076-32-1

– Dlaczego siostry nie starają się, by ludzie lepiej je poznali? Mają o siostrach zupełnie błędną opinię tylko dlatego, że sióstr nie znają. Niech siostry dadzą lepiej się poznać. Niech siostry więcej starają się o to.
– Proszę pana, nie pracujemy dla opinii. Staramy się jak najlepiej służyć ludziom według sumienia. Ale to jak ten, czy tamten odbiera nasze postępowanie, czy to w naszej mocy?
– Nie znają ludzie sióstr. Gdyby znali, zupełnie inaczej myśleliby o siostrach. Ja sam... ale teraz zupełnie zmieniłem zdanie. Jestem z największym uznaniem i podziwem: opanowanie... czystość... celibat... podziwu godne. Jestem z największym szacunkiem.
