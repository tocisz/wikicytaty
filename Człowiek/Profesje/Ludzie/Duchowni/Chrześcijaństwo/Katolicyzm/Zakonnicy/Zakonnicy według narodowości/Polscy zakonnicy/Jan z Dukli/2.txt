Section: Jan z Dukli / O Janie z Dukli
Autor: Marian Jaworski
Opis: 3 czerwca 2007.
Źródło: http://www.lwow.com.pl/gazeta-lwowska/jan-z-dukli.html List Pasterski na 10-lecie kanonizacji Świętego Jana z Dukli Patrona miasta Lwowa, lwow.com

Kult świętego rozpoczął się we Lwowie przy jego grobie w roku śmierci (1484), a następnie rozprzestrzenił się na najbliższe okolice i dalsze tereny. Utrwaliły go w sposób szczególny zagrożenia miasta Lwowa podczas najazdów w XVII wieku. Mieszkańcy wypełniali wtedy kościoły, błagając Boga o pomoc za pośrednictwem swoich patronów, szczególnie w kościele bernardynów św. Andrzeja, przy grobie św. Jana. Na słynnym obrazie Jana Matejki widzimy w obłokach św. Jana z Dukli z podniesionymi do nieba rękami. Wierzono powszechnie, że jego modlitwa do Boga uratowała miasto Lwów. Jego grób stał się sławny.
