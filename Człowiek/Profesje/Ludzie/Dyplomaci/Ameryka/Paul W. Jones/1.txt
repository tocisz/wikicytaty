Section: Paul W. Jones
Źródło: http://www.newsweek.pl/swiat/polityka/ambasador-usa-mowi-o-ustawie-o-ipn-paul-jones-mowi-po-polsku,artykuly,423370,1.html?utm_source=insider&utm_medium=webpush&utm_content=newsweekpl&utm_campaign=redakcja#webPushId=MzE3Mw== Ambasador USA w Polsce krytykuje ustawę o IPN, newsweek.pl, 16 lutego 2018
Zobacz też: wolność słowa

Stany Zjednoczone wspierały odzyskanie przez Polskę niepodległości i niezależności sto lat temu i z dumą wspieramy Polskę dziś. Historia, często niełatwa, jest częścią nas. Polska ma za sobą wiele trudnych i dramatycznych historycznych momentów, przeszła przez okresy wielkiej próby. My, Amerykanie też mamy w historii swojego narodu niełatwe okresy i też czasem trudno nam o nich otwarcie rozmawiać, mierzymy się z tym trudnym zadaniem przez rozmowę i wymianę poglądów. Stany Zjednoczone doskonale rozumieją, że Polska dąży do obrony dobrego imienia. [Sformułowania takie jak „polskie obozy zagłady”] należy zwalczać sposobami, które chronią podstawowe wartości. Dla Amerykanów podstawową wartością jest ta zapisana w pierwszej poprawce do konstytucji – wolność słowa i wolność mediów. W Ameryce przekonaliśmy się, że wolność słowa i edukacja to najlepsze antidotum na bolesne i nieprawdziwe słowa. Jesteśmy przyjaciółmi i sojusznikami, z braku porozumienia między nami – najbliższymi sojusznikami i partnerami – korzystają tylko nasi przeciwnicy. Otwarte dyskusje to jedyny sposób – bez dialogu, wolności słowa i wolności prasy nie damy rady.
