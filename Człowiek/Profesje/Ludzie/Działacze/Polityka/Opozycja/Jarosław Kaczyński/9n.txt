Section: Jarosław Kaczyński / O Jarosławie Kaczyńskim / J
Autor: oficer SB przesłuchujący J. Kaczyńskiego po wprowadzeniu stanu wojennego w grudniu 1981
Źródło: „Newsweek” nr 39/2007

Jego wygląd jest niedbały. Twierdził, że nie interesują go sprawy materialne, kobiety, nie zależy mu w przyszłości na założeniu rodziny. Ma flegmatyczne usposobienie, wygląd książkowego mola. Pozuje na myśliciela Solidarności. Mimo pewnej demonstracyjnej rezygnacji z życia, kariery, stwierdzam, że jest osobą raczej ambitną. Obruszył się, gdy stwierdziłem, że pozycja jego brata Lecha jest w Solidarności znacznie wyższa od tej, którą on reprezentuje. Nie przypadły mu też do gustu uwagi, że na taką pozycję w środowiskach inteligenckich, jaką mają Michnik, Macierewicz czy Geremek, trzeba zapracować, zasłużyć.
