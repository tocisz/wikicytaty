Section: Bolesław Bierut / O Bolesławie Bierucie
Źródło: Bogdan Musiał, http://www.rp.pl/artykul/292965.html Moskwa wybiera Bermana, „Rzeczpospolita”, 18 kwietnia 2009.

Niegrzeszący przesadną inteligencją i bystrością Bierut, niemający własnego zaplecza w partii, lecz cieszący się zaufaniem Kremla (był sowieckim agentem od końca lat 20.), nadawał się wręcz idealnie na marionetkę, którą można było zręcznie sterować. O ile Berman i Minc posiadali wyższe wykształcenie, a nawet doktoraty, władali też obcymi językami, o tyle Bierut zakończył edukację na piątej klasie szkoły podstawowej, nie kończąc jej zresztą.
