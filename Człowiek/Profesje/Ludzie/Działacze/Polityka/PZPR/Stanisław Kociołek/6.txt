Section: Stanisław Kociołek / O Stanisławie Kociołku
Autor: Stefan Kisielewski, Abecadło Kisiela, Oficyna Wydawnicza INTERIM, Warszawa 1988, ISBN 8385083014, s. 45.

Stanisław Kociołek – nie znałem go osobiście. Fizycznie przypominał Gomułkę. Ciekawy okaz takiego przekonanego „betona”, ale naprawdę przekonanego, bo mówił z okropną furią i z przekonaniem. Tam na Wybrzeżu już nie wiem kto się bardziej skompromitował – on czy Kliszko – bo dali odmienną instrukcję, i z tego wynikła strzelanina w Gdyni. No, ale co robił potem jako ambasador w Belgii, to zadziwiające. Parę lat tam siedział, i wcale się nie zmienił. Potem znowu szalał tutaj, potem był w Moskwie. Teraz to już zabytek. Rzadko pisuje do „Życia Literackiego”… Ale brak mi takiego pisma jak „Rzeczywistość”, bo jednak krajobraz ubarwiało…
