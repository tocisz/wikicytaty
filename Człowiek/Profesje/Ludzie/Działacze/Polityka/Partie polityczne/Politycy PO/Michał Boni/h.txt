Section: Michał Boni
Źródło: https://natemat.pl/blogi/michalboni/276087,blizej-ludzi-z-pamiecia-i-wdziecznoscia-o-jacku-kuroniu-w-rocznice-jego-smierci, 16 czerwca 2019
Zobacz też: Jacek Kuroń

Jacek miał dar i umiejętność rozmawiania z ludźmi. Ale też i dostrzegania wartości w każdym człowieku bez względu na jego przekonania, poglądy, zachowania, wybory życiowe. Mógł CZEGOŚ nie szanować w czyimś postępowaniu, ale znajdował siłę i odwagę, by tego KOGOŚ szanować. Pamiętam te fluidy, które płynęły podczas spotkania Jacka Kuronia i Dalaj Lamy - od obu..... Umiejętność rozmawiania z ludźmi to cecha potrzebna w wielu profesjach. Umiejętność prawdziwego rozmawiania z ludźmi to element misji w prawdziwym uprawianiu polityki. Co jest do tego potrzebne, szczególnie dzisiaj, w czasach populizmu i polityki opartej na emocjach, w czasach post-prawdy ?.
