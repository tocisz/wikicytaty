Section: Ryszard Kalisz / Cytaty o Ryszardzie Kaliszu
Autor: Jacek Żakowski, http://wyborcza.pl/1,86116,9811595,Ryszard_Lwie_Serce.html Ryszard Lwie Serce, wyborcza.pl, 20 czerwca 2011
Zobacz też: Barbara Blida

Ryszard Kalisz wpakował się ze swoim raportem dokładnie między wódkę a zakąskę. Czyli między poczucie, że polityk nie może (wielu sądzi: niestety!) otwarcie lekceważyć problemów praworządności, a obawę, że przyjęcie radykalnych, choć dość oczywistych przedstawionych w raporcie konkluzji, wykreuje ostrą linię politycznego podziału, która przed wyborami nie jest nikomu na rękę. (…) Problem w tym, że ludzie sprawujący władzę w Polsce – albo liczący, że ją będą sprawować – wciąż wolą ryzykować nieprawość swoich konkurentów, niż godzić się na to, by prawo konsekwentnie wiązało im ręce. Pod tym względem Ryszard Kalisz zdaje się być heroicznym wyjątkiem. Na krucjatę musi więc ruszyć samotnie.
