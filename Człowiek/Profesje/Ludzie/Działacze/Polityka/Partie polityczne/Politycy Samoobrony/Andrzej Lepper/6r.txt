Section: Andrzej Lepper / O Andrzeju Lepperze / K
Autor: Jarosław Kaczyński
Opis: fragment wystąpienia w trakcie debaty nad votum nieufności dla ministra rolnictwa Andrzeja Leppera, luty 2007.
Źródło: http://orka2.sejm.gov.pl/Debata5.nsf Sprawozdania stenograficzne z posiedzeń Sejmu V kadencji.

Kierownictwo resortu złożone z pana premiera, czterech wiceministrów, bardzo fachowych ludzi, po prostu daje sobie radę. Jako pierwsi w Europie złożyli Program Rozwoju Obszarów Wiejskich, który jest podstawowym dokumentem w relacjach z Unią Europejską, a te relacje są bardzo ważne dla polityki wobec wsi, dzisiaj najważniejszej. Wbrew temu, co pan przewodniczący (Donald Tusk) i być może niemała część jego koleżanek i kolegów sądzi, pan premier Lepper całkiem dobrze, bardzo skutecznie działa w Brukseli i jest tam zupełnie dobrze przyjmowany. Może kogoś to zaskakiwać, ale to są fakty (…). Krótko mówiąc, w żadnym razie nie jest tak, by w tym resorcie działy się rzeczy, które zasługują na wotum nieufności. Dlatego nie ma żadnych powodów, żeby Klub Parlamentarny Prawo i Sprawiedliwość – bo oczywiście nie mówię o klubie Samoobrony, rzecz jest oczywista sama przez się, ani klubie LPR – poparł ten wniosek.
