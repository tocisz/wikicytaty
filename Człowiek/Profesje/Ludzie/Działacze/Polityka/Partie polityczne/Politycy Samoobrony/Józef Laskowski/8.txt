Section: Józef Laskowski
Źródło: http://orka2.sejm.gov.pl/Debata4.nsf/5c30b337b5bc240ec125746d0030d0fc/dbc881825ee37776c1257475002b578a?OpenDocument Wystąpienie na posiedzeniu Sejmu, 13 marca 2003

W przedsiębiorstwach i sklepach ceny systematycznie się zwiększają, natomiast w rolnictwie utrzymują się na takim samym poziomie czy też wręcz spadają, co uczyniło rolnictwo wprost nieopłacalnym. Za sprzedane 20 litrów mleka rolnik może kupić zaledwie litr oleju napędowego, a za sprzedanego jednego tucznika - 50 litrów oleju napędowego. Większość państwowych zakładów pracy została sprzedana przez rząd po zaniżonych cenach, a pozostałe przez nieudolną politykę zostały doprowadzone do upadłości. Ludzie pracujący w tych zakładach zostali bez pracy i warunków do życia. Jest coraz więcej przypadków rodzin, których nie stać nawet na zakup chleba; nie wspominając nawet o takich wydatkach, jak ubranie i wyposażenie dzieci do szkoły.
