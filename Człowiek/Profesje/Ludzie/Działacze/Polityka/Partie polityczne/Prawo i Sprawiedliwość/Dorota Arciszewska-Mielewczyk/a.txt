Section: Dorota Arciszewska-Mielewczyk
Źródło: Steinbach to zwykła prowokatorka, „Gazeta Polska”, 1 czerwca 2011
Zobacz też: Donald Tusk

Za Tuska okrągły stół w sprawie mniejszości prowadzą urzędnicy MSWiA, którzy przecież powinni zajmować się mniejszościami w kraju, a nie za granicą. W dodatku Niemcy mieszkający w Polsce mają coraz większe oczekiwania. Chcą być w radach nadzorczych radia i telewizji, mieć pełnomocników w każdym województwie. My zaś dostajemy wciąż po łapach, a prawa Polaków w Niemczech są ograniczane. Przecież okrągły stół w sprawie mniejszości nie zakończył się nawet wspólną deklaracją, a do rozmów nie zaproszono polonusów. Kompletne fiasko! To dowód na arogancję rządu, który mniejszości polskiej w Niemczech, ale też na całym świecie, przyznał niski status. Strona niemiecka już zadeklarowała, że nie będzie ani rehabilitacji dawnych członków „Rodła”, ani zwrotu bezprawnie zabranego majątku. W takich okolicznościach rząd Tuska zamierza celebrować dwudziestolecie traktatu z 1991 r.
