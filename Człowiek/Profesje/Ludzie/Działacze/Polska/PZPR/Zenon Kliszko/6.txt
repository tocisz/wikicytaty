Section: Zenon Kliszko / O Zenonie Kliszce
Autor: Robert Stiller, Burgess a sprawa polska w: Anthony Burgess, Mechaniczna pomarańcza, Wydawnictwo Etiuda, Kraków 2002, s. 222.

Fama głosi, że owa krucjata przeciwko Mechanicznej pomarańczy dotyczyła nie książki, lecz jej tytułu: podobno ktoś z Biura Politycznego, bodajże towarzysz Zenon Kliszko, obejrzawszy na zamkniętym pokazie film Stanleya Kubricka, zatrząsł się z obrzydzenia i krzyknął, że Mechanicznej pomarańczy u nas nigdy nie będzie! i to wystarczyło. Ufff… co za szczęście, że to nie Hamlet wpadł przypadkiem pod topór tego Alexa z koleżkami, dopuszczonego do najwyższej władzy w Państwie, Rządzie i Partii. Czy tak było? Nie wiem na pewno. Ale z rozmaitych absurdów ten wydaje się najbardziej prawdopodobny.
