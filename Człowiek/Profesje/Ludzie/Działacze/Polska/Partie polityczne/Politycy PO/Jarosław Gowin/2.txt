Section: Jarosław Gowin / D
Opis: o wyroku sądu nakazującym przeproszenie i zapłatę 30 tys. złotych zadośćuczynienia Alicji Tysiąc.
Źródło: http://www.rp.pl/artykul/367850_Wyrok_moze_byc_cenzura.html rp.pl, 24 września 2009

Dla mnie ten wyrok jest zaskakujący i bulwersujący. To kolejny etap ograniczania wolności słowa wymierzony w katolików. Można wręcz powiedzieć, że mamy do czynienia z dyktatem politycznej poprawności. Nie rozumiem logiki, którą kierowała się pani sędzia. Według niej mogę mówić, że kradzież jest złodziejstwem, ale nie mogę kogoś, kto mi ukradł portfel, nazwać złodziejem. Równie niepokojące jest to, że pani sędzia zarzuciła „Gościowi Niedzielnemu” posługiwanie się językiem nienawiści. To kategoria tak pojemna, że można w niej zmieścić wszystko. Ostatnio środowiska homoseksualne oskarżyły mnie o używanie języka nienawiści, kiedy powiedziałem, że małżeństwo to związek kobiety i mężczyzny. Przecież to absurd. Wierzę, że sąd wyższej instancji podejmie inną decyzję, dlatego że ta jest naprawdę bulwersująca nie tylko z punktu widzenia katolików.
