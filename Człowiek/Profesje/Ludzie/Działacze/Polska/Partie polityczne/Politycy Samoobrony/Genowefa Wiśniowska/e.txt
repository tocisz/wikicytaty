Section: Genowefa Wiśniowska /  / S
Źródło: http://orka2.sejm.gov.pl/Debata5.nsf/851e81387c160e4fc125745f00379393/60c0d7120c0b3b89c1257465003597ed?OpenDocument wystąpienie na posiedzeniu Sejmu, 28 grudnia 2005

Szczególne uznanie, wyrazy współczucia i hołd składamy rodzinom, których najbliżsi oddali życie w tej walce. To właśnie ci nasi rodacy, którzy tę walkę podjęli, mieli rację. Szczególne wyrazy uznania należą się tym milionom naszych rodaków, którzy pomimo poniesionych krzywd w walce o wolność w odrodzonej Rzeczypospolitej nie zyskali należnych im gratyfikacji, a nawet uznania. Są to ci wszyscy bezimienni z 10-milionowego ruchu Solidarności, dla których wolna, niepodległa Polska była wartością nadrzędną, a którzy po uzyskaniu niepodległości nie mogli się odnaleźć w nowej rzeczywistości. To są prawdziwi bohaterowie tamtych lat, którzy swoim poświęceniem i oddaniem doprowadzili do tego, aby następne pokolenia mogły żyć w innym, lepszym świecie.
