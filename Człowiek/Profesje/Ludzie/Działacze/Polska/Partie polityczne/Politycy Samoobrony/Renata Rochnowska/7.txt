Section: Renata Rochnowska
Opis: fragment wystąpienia w Sejmie, 26 stycznia 2007.

Trudna sytuacja społeczno-gospodarcza województwa warmińsko-mazurskiego jest znana Wysokiej Izbie. Jest ona spowodowana głównie bezrobociem agrarnym. Do dzisiaj bardzo odczuwalna jest transformacja, która objęła PGR-y. Województwo to wymaga zatem szczególnej troski zarówno ze strony rządu, jak i ze strony władz województwa. Dobrze, że opracowano strategię rozwoju Polski wschodniej. Ważne jest, aby program ten jak najszybciej zaczął być realizowany.
