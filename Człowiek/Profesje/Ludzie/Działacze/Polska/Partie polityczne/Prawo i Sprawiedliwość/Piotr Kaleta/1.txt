Section: Piotr Kaleta
Opis: w trakcie debaty nad informacją rządu dotycząca wątpliwości pojawiających się wokół śledztwa dotyczącego zabójstwa prezydenta Gdańska pana Pawła Adamowicza oraz funkcjonowania systemu więziennictwa i wymiaru sprawiedliwości.
Źródło: http://sejm.gov.pl/Sejm8.nsf/wypowiedz.xsp?posiedzenie=77&dzien=1&wyp=127&type=A&symbol=WYPOWIEDZ_POSLA&id=147 sejm.gov.pl, 30 stycznia 2019

Pani Marszałek! Panowie Ministrowie! Wysoka Izbo! Proszę państwa, 16 stycznia 2017 r. w Kaliszu miały miejsce tragiczne wydarzenia. Obłąkany, szalony człowiek zabił 60-letniego mężczyznę. Zasztyletował go przed siedzibą kaliskiego dworca PKS. Ten mężczyzna tam pracował. Proszę państwa, ten mężczyzna, ten zamordowany mężczyzna był ojcem mojego zięcia. Był moim teściem. Proszę państwa, proszę sobie przypomnieć tamte wydarzenia z 2017 r., jaka wówczas była mowa nienawiści, jak manifestowały określone organizacje. Proszę państwa, do głowy by mi nie przyszło, że ten mord, który miał miejsce w Kaliszu, był związany z moją osobą, z pełnioną przeze mnie funkcją. Dlatego apeluję do państwa: na litość boską, nie mówcie, że wydarzenia, które miały miejsce w Gdańsku, miały charakter polityczny, bo nie miały. Tak samo mógłbym ja powiedzieć, ale tego nie mówię, ponieważ wtedy w Kaliszu i wówczas w Gdańsku miał miejsce atak szaleńca. Dziękuję.
