Section: Henryka Krzywonos / O Henryce Krzywonos
Autor: Kazimiera Szczuka
Opis: fragment laudacji wygłoszonej na Kongresie Kobiet przez Krystynę Jandę w czerwcu 2009.
Źródło: Agnieszka Wiśniewska, http://issuu.com/krytykapolityczna/docs/krzywonos_fragment/4?zoomed=true&zoomPercent=100&zoomX=1&zoomY=0.350187265917603&noteText=&noteX=&noteY=&viewMode=magazine Duża Solidarność, mała solidarność, Biografia Henryki Krzywonos, Warszawa 2010

Na szczęście istnieją wcielenia mitu, które są z nami dłużej. Mają twarz i charakter, siłę zdolną przenosić góry również wtedy, gdy wymaga tego prozaiczna codzienność. Na szczęście są na tym świecie symbole, które nie giną na barykadach, nie kamienieją na cokołach pomników. Kiedy kończy się rewolucyjna gorączka, kiedy przychodzi podział władzy, nie popadają w szaleństwo, chciwość ani pychę. Schodzą z barykad i zakasują rękawy. Zabierają dzieci z domów dziecka i zakładają dla nich prawdziwy dom. Tak, to ona. Henryka Krzywonos-Strycharska.
