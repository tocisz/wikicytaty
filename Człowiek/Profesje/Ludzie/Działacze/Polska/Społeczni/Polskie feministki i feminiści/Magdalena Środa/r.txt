Section: Magdalena Środa / P
Źródło: http://wyborcza.pl/1,75968,9589220,Czterech_panow_i_aborcja.html#ixzz1MEf4T9O1 wyborcza.pl, 13 maja 2011
Zobacz też: aborcja

Polska jest krajem z jednym z najniższych przyrostów naturalnych w Europie, a jednocześnie wykonuje się tu jedynie 200–300 legalnych aborcji rocznie. Co się dzieje z niechcianymi ciążami i niechcianymi dziećmi? Co się dzieje z kobietami gwałconymi? Co się dzieje z tymi, które mając dzieci, chcą odpowiedzialnie przeżywać rodzicielstwo i nie mogą – z braku środków i jakiejkolwiek pomocy państwa – wychować następnych? Co się dzieje z kobietami, które są zbyt młode, zbyt naiwne i zbyt bezradne, by wychować niechciane dziecko? Co się dzieje z tymi, które są chore i nie powinny zachodzić w ciążę, ale małżonek wymógł na nich „obowiązek małżeński”, a Kościół zabronił antykoncepcji? Co się dzieje wreszcie z rzeszą niechcianych urodzonych dzieci, których bezradne matki skazują na straszny los? Znajdujemy je w beczkach i na śmietnikach. I nie jest to bynajmniej marginalne zjawisko.
