Section: Dariusz Szwed
Opis: podczas I Międzynarodowej Konferencji Naukowej „Stan realizacji polityki społecznej w XXI wieku” w Kielcach, 1 marca 2009.

Tak, jak ruchy oraz partie socjalistyczne i socjaldemokratyczne przyczyniły się na początku XX wieku do powstania, a następnie rozbudowania polityki społecznej, tak ruchy i partie zielonych doprowadziły do powstania i rozwinięcia polityki ekologicznej w latach siedemdziesiątych ubiegłego wieku. Następnie integracja polityk: społecznej, ekologicznej i gospodarczej, stała się podstawą koncepcji zrównoważonego rozwoju.
