Section: Maciej Konieczny
Źródło: rozmowa Jana Smoleńskiego, https://krytykapolityczna.pl/kraj/maciej-konieczny-eurowybory-rozmowa/ Potrzebny jest atom, krytykapolityczna.pl, 7 maja 2019.
Zobacz też: globalne ocieplenie, energetyka jądrowa

Musimy sobie uświadomić, w jak dramatycznej sytuacji się znajdujemy. Zmian klimatycznych całkiem powstrzymać już się nie da. Świat się zmieni. Musimy jednocześnie przygotować się na te zmiany i zrobić wszystko, aby ograniczyć ocieplanie się klimatu. Nie ma rozwiązań doskonałych. Mieliśmy w tej sprawie w Razem długą debatę. W ciągu ostatnich kilku lat część ekspertów od energetyki z naszej partii, którzy byli sceptyczni wobec atomu, zmieniła zdanie, widząc, że innej drogi po prostu nie ma. W tym momencie w naszej szerokości geograficznej po prostu nie ma alternatywy. Atom to najmniej złe z niedoskonałych rozwiązań, jakimi realnie dysponujemy.
