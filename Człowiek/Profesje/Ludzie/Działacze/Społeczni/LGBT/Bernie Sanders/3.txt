Section: Bernie Sanders
Źródło: Mariusz Zawadzki, http://wyborcza.pl/1,75477,19599866,polityczna-rewolucja-w-usa.html Polityczna rewolucja w USA, wyborcza.pl, 8 lutego 2016.

System wyborczy jest skorumpowany i to zagraża naszej demokracji. Jak myślicie, dlaczego milionerzy i miliarderzy dają na kampanie innych kandydatów setki milionów dolarów? Bo taki mają kaprys? Nie, robią to, ponieważ chcą kontrolować polityków i decydować o tym, kto rządzi w Waszyngtonie. A po co im to jest potrzebne? To bardzo proste. Wiecie, kto jest największym beneficjentem pomocy społecznej w USA? Znacie rodzinę Waltonów, właścicieli sieci supermarketów Walmart, najbogatszą rodzinę w USA? Otóż oni są największymi odbiorcami pomocy społecznej! Płacą swoim pracownikom tak mało, że wielu z nich kwalifikuje się do darmowej opieki medycznej, darmowych kartek żywnościowych itp. Kto za to płaci? Wy! Waltonowie są wam bardzo wdzięczni za hojność i chcą, by to trwało. Ale my nie chcemy tak dalej! Dwadzieścia najbogatszych rodzin w USA ma więcej pieniędzy niż 150 mln Amerykanów, czyli biedniejsza połowa społeczeństwa. Czy tak ma wyglądać Ameryka?
