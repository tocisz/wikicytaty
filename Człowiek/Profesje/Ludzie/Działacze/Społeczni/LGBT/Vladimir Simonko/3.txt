Section: Vladimir Simonko
Opis: o stosunku socjaldemokracji do praw LGBT.
Źródło: http://www.radiownet.pl/publikacje/vladimir-simonko-prawa-czlowieka-to-nie-radykalizm Vladimir Simonko: Prawa człowieka to nie radykalizm, radiownet.pl, 4 lipca 2014

Socjaldemokracja na Litwie, inaczej niż w Estonii, nie ma jasnego stosunku do spraw LGBT, oficjalnie nie było też żadnej deklaracji ze strony partii. Inaczej jest z Ruchem Liberałów Republiki Litewskiej (LRLS), który popiera prawa homoseksualistów. Nawet podczas wcześniejszego głosowania w parlamencie za poprawkami, które dalej ograniczałyby prawa społeczności LGBT, posłowie lewicy nie otrzymali od kierownictwa żadnych wskazówek, jak głosować. Ostatnio uczestniczyliśmy w spotkaniu z innych organizacjami pozarządowymi oraz ministrem sprawiedliwości, który jest przecież reprezentantem LSDP. Zapytany o to, co dalej z ustawą o związkach partnerskich, stwierdził, że „mówiąc w imieniu socjaldemokracji, jestem za wprowadzeniem związków partnerskich, ale zrobimy to tylko dla mężczyzny i kobiety”. Jeśli tak się stanie, możliwe, że będziemy jedynym krajem w Europie przyjmującym prawo o związkach partnerskich, które nie obejmuje par tej samej płci. Myślę, że trzeba by się przyjrzeć strukturze tej partii. To staromodne ugrupowanie, Litwie przydałaby się bardziej nowoczesna lewica. W 2007 roku europejska organizacja działająca na rzecz praw homoseksualistów ILGA zrobiła konferencję w Wilnie. Z tej okazji Michael Cashman, brytyjski laburzysta, współprzewodniczący istniejącej w Parlamencie Europejskim intergrupy na rzecz LGBT, starał się przekonać LSDP do popierania praw homoseksualistów, ale do tej pory przez te wszystkie lata nie otrzymaliśmy poparcia od litewskiej lewicy.
