Section: Irena Sendlerowa / O Irenie Sendlerowej
Autor: Władysław Bartoszewski, http://wladyslawbartoszewski.blox.pl/2008/05/Zasluzyla-na-najwyzszy-szacunek.html wladyslawbartoszewski.blox.pl, 13 maja 2008

Dzięki temu, że Irenie Sendlerowej dane było długo żyć oraz dzięki dużemu zainteresowaniu mediów jej osobą, we współczesnych czasach ocalała jakaś cząstka prawdy o wojennej przeszłości. Irena Sendlerowa przyczyniła się do tego, by nie zapomniano o prawdziwym obliczu sytuacji w Polsce i postawach społeczeństwa polskiego w warunkach tamtej próby. Należała do tych ludzi uczciwych i dzielnych, wśród których obracałem się na co dzień i których bardzo szanowałem.
