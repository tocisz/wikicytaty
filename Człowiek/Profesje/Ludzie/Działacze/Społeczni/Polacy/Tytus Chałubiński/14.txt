Section: Tytus Chałubiński / O Tytusie Chałubińskim
Autor: Władysław Ludwik Anczyc, źródło: Adam Wrzosek, Tytus Chałubiński.

Jedno nas uczucie dziś tutaj gromadzi,
A mniejsza, kto w jakim zrodził się zaborze,
Wszyscy Cię kochamy, wszyscyśmy Ci radzi,
I wszyscy Cię uczcić chcą, zacny doktorze,
Za tyle poświęceń, za trudy i cnoty
I serce Twe złote i humor Twój złoty.
(…)
A każdym tym czynem kieruje myśl wzniosła,
Czy radzi jednemu, czy drugim pomoże,
Czy każe każdego wyuczyć rzemiosła,
Czy tu da na zasiew, czy tam znów śle zboże,
Czy dziatkom strapionym matusię ocali,
Czy Kasę założy dla biednych górali.
