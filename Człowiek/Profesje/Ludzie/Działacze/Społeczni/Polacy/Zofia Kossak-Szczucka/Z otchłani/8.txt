Section: Z otchłani / M
Źródło: wyd. Instytut Wydawniczy „PAX”, Warszawa 1958, s. 6

Myśliwi, wojskowi i politycy lubią pisać swe wspomnienia. Dla uwolnionych niewolników-häftlingów nawracanie do przeżyć lagrowych jest bolesne i męczące. Polityk, myśliwy, wiarus – przeżywają z przyjemnością momenty swych nędz i blasków. Lagrowiec bynajmniej. Pisze z trudem, rad by w każdej chwili zapomnieć o tym, co widział.
