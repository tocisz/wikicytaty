Section: Magdalena Hudzieczek-Cieślar
Źródło: Mikołajkowe bistory story, „Nowe Życie Pabianic”, 22 grudnia 2015.

Mikołaj jak Mikołaj i nawet Aniołek nie były aż takim dla nas postrachem, ale Diabełek? Niee, brr. Diabełek to była istota, która powinna dostać pedagogiczną nagrodę za intensywne pobudzanie naszej kreatywności myślowej. Wizja piekła w dziecięcej duszy malowała się tak czarno, że można było nią – niczym czarnym węglem – napalić w babcinym piecu. Do tego te widełki, różki, ogonek i diabełkowy wór z „oszkrabinami” czyli obierkami z ziemniaków, utwierdzały nasze duszyczki w przekonaniu, że piekło istnieje.
