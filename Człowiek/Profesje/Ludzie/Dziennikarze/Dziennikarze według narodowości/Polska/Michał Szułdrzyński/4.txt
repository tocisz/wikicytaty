Section: Michał Szułdrzyński
Opis: opinia o wywiadzie udzielonym przez Jarosława Kaczyńskiego niemieckiemu tabloidowi „Bild”,
Źródło: http://www.rp.pl/Prawo-i-Sprawiedliwosc/160729208-Szuldrzynski-Tak-Kaczynski-Niemcow-nie-przekona.html Szułdrzyński: Tak Kaczyński Niemców nie przekona, rp.pl, 27 lipca 2016.
Zobacz też: Jarosław Kaczyński

Udzielanie wywiadu zagranicznej prasie jest elementem dyplomacji. A dyplomacja nie polega na tym, że się mówi to, co się uważa, zupełnie nie zwracając uwagi na kontekst ani na to, jak może zostać odebrana wypowiedź w innym kraju. Bo Jarosław Kaczyński mówił jak do Polaków. I z pewnością twardy elektorat PiS bardzo się z tych słów ucieszy. Ale dla Niemców i czytelników z Zachodu Kaczyński bawiący się polityczną poprawnością będzie się jawił jako ekscentryczny starszy pan, który głosi poglądy na granicy radykalizmu. Lider PiS udowodnił tą rozmową, że zupełnie nie rozumie Zachodu ani obaw, które budzi jego partia. Owszem, Jarosław Kaczyński wykazuje się realizmem, gdy mówi, że Polacy są bardzo przychylni Europie, gdy wyszydza pomysł referendum dotyczącego ewentualnego Polexit, gdy podkreśla rolę przywództwa Angeli Merkel w Niemczech. Ale bilans tej rozmowy jest negatywny. Kaczyński wywiadem w „Bildzie” Niemców nie przekonał, a zaszkodził sobie. Niestety zaszkodził też Polsce.
