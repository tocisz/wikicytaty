Section: Teresa Torańska / O książce Teresy Torańskiej Oni
Autor: Sławomir Stępień, http://rcin.org.pl/Content/59628/WA303_79127_B155-Polska-T-6-2004_Stepien.pdf Dziennik jako źródło do badania historii PRL (na przykładzie Dzienników politycznych Mieczysława F. Rakowskiego), „Polska 1944/45–1989. Studia i Materiały”, 6, 2003, s. 206.
Zobacz też: wydawnictwo podziemne

Wyjątkowym przedsięwzięciem były rozmowy, jakie w początku lat osiemdziesiątych przeprowadziła z czołowymi działaczami komunistycznymi, rządzącymi w Polsce w pierwszym okresie powojennym, Teresa Torańska. W 1984 r. ukazały się one po raz pierwszy w formie książki pt. Oni, w podziemnym wydawnictwie „Przedświt”, a rok później w emigracyjnym wydawnictwie „Aneks”. Torańska rozmawiała wtedy z: Jakubem Bermanem, Edwardem Ochabem, Wiktorem Kłosiewiczem, Romanem Werflem, Leonem Chajnem, Stefanem Staszewskim i Julią Mincową.
