Section: Jacek Fedorowicz / Wypowiedzi
Opis: o współpracy ze Stanisławem Bareją.
Źródło: Jacek Szczerba, http://www.teatry.art.pl/!rozmowy/apdu.htm Artysta pierwszego dubla, „Gazeta Wyborcza”, 18 lipca 2007

Mieliśmy ściśle ustalony podział ról. Staszek rzucał pomysł ogólny, organizujący fabułę. Potem dorzucał jeszcze śmieszne sytuacje, bez rozpisania ich na głosy. Był naprawdę bardzo dowcipnym człowiekiem. Umiał wyłapywać z życia takie scenki. Moją rolą było ubieranie tego wszystkiego w słowa, precyzyjne ustalanie kolejności oraz zakresu tego, co widz w danym momencie powinien wiedzieć, a co powinno mu się pokazać potem. To trudne zadanie, ale lubiłem takie łamigłówki. No i wreszcie rolą Staszka było przygotowywanie posiłków (był natchnionym kucharzem), a moją – zjadanie ich.
