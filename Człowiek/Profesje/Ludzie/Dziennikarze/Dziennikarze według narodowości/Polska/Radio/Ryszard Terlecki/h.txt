Section: Ryszard Terlecki
Opis: wypowiedź o sytuacji Trybunału Konstytucyjnego w Polsce w II połowie roku 2016.
Źródło: http://www.rp.pl/Kraj/308309918-Rozmowa-z-Ryszardem-Terleckim-Odsuniemy-sedziow-TK-ktorzy-nie-stosuja-sie-do-prawa.html#ap-6 Rozmowa z Ryszardem Terleckim: Odsuniemy sędziów TK, którzy nie stosują się do prawa rp.pl, 30 sierpnia 2016
Zobacz też: kryzys wokół Trybunału Konstytucyjnego w Polsce, Andrzej Rzepliński

Trybunał właściwie doprowadził do sytuacji, w której trudno dalej poważnie traktować tę instytucję, co jest szkodliwe dla całego państwa. Ostatni wyciek sędziowskich e-maili to tylko potwierdza. Mamy dzisiaj do czynienia z sytuacją, w której Trybunał na czele z jego prezesem Andrzejem Rzeplińskim działa wbrew prawu. Nie zgodzimy się na to, by ten kabaret trwał w nieskończoność. (…) Myślimy o przygotowaniu kolejnej ustawy, ale widzimy, że dotychczasowe działania i nowelizacje nie przynoszą żadnego rozwiązania. Trybunał bowiem odrzuca wszelkie próby osiągnięcia kompromisu. To jest jego wybór. Niektórzy sędziowie przestali działać w interesie prawa i państwa. Dbają jedynie o swój interes, a na to na pewno się nie zgodzimy. (…) Uważam, że mamy do czynienia z sytuacją, w której niektórzy sędziowie Trybunału nie zamierzają stosować się do uchwalonego przez Sejm prawa. Oznacza to, że nie chcą już być sędziami. I będzie trzeba znaleźć rozwiązanie, aby takich sędziów odsunąć od dalszego szkodzenia instytucji Trybunału.
