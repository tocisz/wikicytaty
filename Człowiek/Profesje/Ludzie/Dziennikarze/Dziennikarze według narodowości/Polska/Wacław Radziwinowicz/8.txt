Section: Wacław Radziwinowicz
Źródło: Mała Moskwa na Malcie, „Gazeta Wyborcza” 20–21 stycznia 2018, s. 21.
Zobacz też: Borys Niemcow, Anna Politkowska, Władimir Putin

W Moskwie dobrze pamiętają, jak to dziewięć lat temu Igor Ziuzin, właściciel holdingu metalowego Mieczeł, ośmielił się nie przyjść na naradę do ówczesnego premiera Putina, wymawiając się kłopotami ze zdrowiem. Dotknięty szef rządu obiecał, że "przyśle mu doktora". Tych kilka słów spowodowało tąpnięcie na giełdzie; wartość Mieczeła spadła w jeden dzień o 5 mld dol. Ziuzin wyleciał z listy najbogatszych Rosjan tygodnika "Forbes", bo stracił najcenniejszy aktyw - przychylność Putina. Rosjanie wiedzą, co ma na myśli Putin, mówiąc o "doktorach". Oni z nadmiaru ambicji i zasobów leczyli Michaiła Chodorkowskiego mrozem syberyjskiego łagru. A bogatym w ołów powietrzem kurowali Annę Politkowską czy Borysa Niemcowa.
