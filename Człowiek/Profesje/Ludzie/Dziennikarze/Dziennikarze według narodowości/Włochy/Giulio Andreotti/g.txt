Section: Giulio Andreotti / O Giulio Andreottim
Autor: Marek Bankowicz, Demokraci i dyktatorzy, op. cit., s. 35.

W powszechnej opinii Andreotti uznawany jest za męża stanu. Zgadzają się z tym nawet ci, którzy za nim nie przepadają. Jest bowiem politykiem mającym olbrzymie wyczucie spraw państwowych, a przy tym obdarzonym olbrzymią wiedzą. Do włoskiej polityki wprowadził Andreotti cechy wcześniej w niej nie występujące, a mianowicie konkretność, realizm i pragmatyzm. Ma on też opinię świeckiego kardynała i współczesnego Richelieu. Niektórzy uważają, że odpowiada opisowi Księcia Machiavellego. Sam Andreotti uznaje Machiavellego za prekursora nowoczesnego myślenia o polityce i stanowczo oponuje przeciwko postrzeganiu makiawelizmu jako zdegenerowanej formy politycznej. Człowiek, który powołuje się na kardynała Richelieu i Machiavellego z pewnością musi być politykiem niezwykłym. Andreotti jest właśnie politykiem niezwykłym w pełnym tego słowa znaczeniu. Należy on również do grona najciekawszych osobistości politycznych powojennej Europy.
