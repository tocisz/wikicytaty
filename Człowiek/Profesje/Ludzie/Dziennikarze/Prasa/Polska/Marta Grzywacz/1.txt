Section: Marta Grzywacz
Źródło: http://www.teletydzien.pl/gwiazdy/news-wszechstronna-marta-grzywacz,nId,606002 Wszechstronna Marta Grzywacz, teletydzien.pl, 16 maja 2012

Kiedyś myślałam, że zajmę się pisaniem, ale tak się złożyło, że kiedy poszłam na kurs dziennikarski, usłyszałam, że... nadaję się do mediów elektronicznych. Żadna to moja zasługa, raczej natury, która dała mi niski głos. Zawsze chciałam pracować w newsach, bo jestem dość konkretnym człowiekiem. Pojechałam jednak na Festiwal Gwiazd w Międzyzdrojach, gdzie moja koleżanka-aktorka zasugerowała, żebym zrobiła wywiad ze słynnym fotografikiem Ryszardem Horowitzem. To był mój pierwszy wywiad do gazety. Został opublikowany w „Sukcesie”. Tak zaczęłam robić wywiady i dopadło mnie to pisanie.
