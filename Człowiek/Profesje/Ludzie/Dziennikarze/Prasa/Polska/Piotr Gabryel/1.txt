Section: Piotr Gabryel
Opis: o wypowiedzi Jarosława Kaczyńskiego negującej możliwość ustawowego uregulowania sytuacji frankowiczów.
Źródło: https://dorzeczy.pl/codzienne-felietony/21886/PiS-i-frankowicze.html PiS i frankowicze, dorzeczy.pl, 12 lutego 2017.
Zobacz też: frankowicze, Jarosław Kaczyński, Prawo i Sprawiedliwość

Bezsprzecznie Jarosław Kaczyński ma rację, przypominając o jednej z elementarnych powinności władz państwowych – prezydenta i rządu – jaką jest odpowiedzialność za kondycję systemu bankowego. Byłoby jeszcze lepiej, wprost znakomicie, gdyby dokładnie taka sama deklaracja, jaka teraz padła z jego ust, padała także podczas kampanii przedwyborczej, bo przecież nic istotnego się w tej sprawie od tamtej pory nie zmieniło. Podobnie, jak byłoby znacznie lepiej, gdyby w lipcu 2006 r. Klub Parlamentarny PiS nie zajął stanowiska, w którym sprzeciwiał się dalekowzrocznym posunięciom Komisji Nadzoru Bankowego, prowadzącym do utrudnienia dostępu do kredytów walutowych, w tym także tych we frankach szwajcarskich. Albo, jeszcze lepiej, gdyby Klub Parlamentarny PiS wsparł wówczas KNB w jej zabiegach o położenie tamy rozlewającej się po Polsce fali kredytów walutowych. Treść komunikatu w tej sprawie (...) zaczynała się ten sposób: „Klub Parlamentarny Prawo i Sprawiedliwość z niepokojem przyjmuje zalecenia Komisji Nadzoru Bankowego tzw. >>Rekomendację S<< wprowadzające ograniczenia w dostępności do kredytów walutowych, których głównym skutkiem będzie zmniejszenie możliwości nabywania przez obywateli (szczególnie przez młode osoby) własnych mieszkań”.
