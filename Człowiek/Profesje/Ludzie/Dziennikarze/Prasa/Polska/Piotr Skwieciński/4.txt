Section: Piotr Skwieciński
Źródło: https://wpolityce.pl/polityka/379896-uboczny-skutek-sukcesu-czyli-dlaczego-rzadzacy-nie-czuli-ze-ustawa-o-ipn-moze-spowodowac-pozar Uboczny skutek sukcesu, czyli dlaczego rządzący nie czuli, że ustawa o IPN może spowodować pożar, wpolityce.pl, 4 lutego 2018.

Prawica zaczęła odcinać więzy, które niegdyś łączyły ją z, hasłowo pojętym, obozem „Gazety Wyborczej”. Ten proces przyspieszył po Smoleńsku, i doprowadził do wytworzenia całego własnego prawicowego uniwersum. Ale ten proces w inny sposób dotyczył generacji starszych czy nawet średnich, a w inny – młodszych i całkiem młodych. U tych pierwszych sprzyjał jedynie pewnej intelektualnej korekcie. Tych drugich, nie znających innego intelektualnego świata – po prostu całkowicie kształtował. Stwarzał ich. A w efekcie są to ludzie, owszem, niepodatni na metody manipulacji, od dekad z sukcesem stosowane przez liberałów. Często inteligentni, często świetni profesjonalnie. I wcale nie zawsze intelektualnie zamknięci. Tylko że zarazem często kompletnie obcy jest im świat inny niż ich. Interpretacje odmienne niż te, obowiązujące w ich świecie. I nie znający wrażliwości innych niż polskoprawicowa. I to jest jedna z przyczyn, dla których politycy formacji IVRP nieświadomie wmanewrowali kraj w międzynarodowy kryzys, a potem – wraz z większością tej formacji – strasznie się zdziwili, skąd on się wziął.
