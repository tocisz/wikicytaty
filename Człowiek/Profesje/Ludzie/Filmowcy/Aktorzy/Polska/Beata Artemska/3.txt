Section: Beata Artemska / O Beacie Artemskiej
Autor: Witold Sadowy, http://www.e-teatr.pl/pl/artykuly/6053.html Wspomnienie o Beacie Artemskiej, „Gazeta Wyborcza - Kraków” nr 266, 13–14 listopada 2004

Odeszła ze sceny warszawskiej rozgoryczona. Niedoceniona w ostatnim czasie przez dyrektorów, choć była w pełni sił twórczych. Do ostatniej chwili zachowała znakomitą sylwetkę, urodę i głos, a mimo to nie urządzono jej jubileuszu, o którym marzyła. Pragnęła zagrać na pożegnanie "Hallo, Dolly". Mogła być znakomita, ale nie była, bo nikt jej tej możliwości nie dał. Zrobiła swoje i była już niepotrzebna.
