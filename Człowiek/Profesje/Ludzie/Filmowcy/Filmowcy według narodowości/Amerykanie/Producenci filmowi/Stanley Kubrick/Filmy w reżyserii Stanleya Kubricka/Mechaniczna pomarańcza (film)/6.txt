Section: Mechaniczna pomarańcza (film) / O Mechanicznej pomarańczy
Autor: Robert Stiller, Kilka sprężyn z nakręcanej pomarańczy w: Anthony Burgess, Mechaniczna pomarańcza, Wydawnictwo Etiuda, Kraków 2002, ISBN 83-88819-15-1, s. 206-207.

Według A Clockwork Orange Stanley Kubrick nakręcił w 1972 roku głośny film, który ją tam bardziej rozsławił. Okrutnie spłyca on i wulgaryzuje książkę, na której dość luźno został oparty. Burgess uczestniczył w nim tylko w roli konsultanta. Wbrew jego życzeniu film oparł się na amerykańskim wydaniu książki, bezmyślnie i po barbarzyńsku skróconym o jej ostatni rozdział 7 części trzeciej, co poważnie narusza myślową i artystyczną konstrukcję utworu. Okaleczenie to przeniosło się również do najpopularniejszego na świecie wydania w Penguin Books i sprawiło, że poprawna wersja znikła także z rynku brytyjskiego. Niewiele jest w dziejach literatury przykładów podobnego wandalizmu. Na żądanie autora w moim przekładzie rozdział ten od samego początku był przywrócony. Kiedy chuligani brytyjscy zaczęli się wzorować na filmie, masakrując i gwałcąc, reżyser potrafił jednak zachować się jak przystało: nie skorzystał z okazji do zarobienia na tym skandalu i wycofał film z eksploatacji.
