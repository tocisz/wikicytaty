Section: Alain Resnais
Źródło: Anna Fuksiewicz, Zapraszam widza do wspólnej zabawy, „Kino” nr 11 (143), 1977, s. 46.

Bardzo dokładnie czytam recenzje moich filmów, staram się wyciągnąć z nich wnioski, chociaż bywa to bardzo trudne, często bowiem są to głosy sprzeczne ze sobą. Poza tym uderzające jest, jak bardzo w ciągu kilku lat może się zmienić opinia na temat filmu. (…) Jeśli zaś chodzi o moje zdanie na temat odbioru filmu przez publiczność, to lubię chodzić do kina i obserwować, kiedy podczas seansu ludzie – na przykład – kręcą się, kaszlą, czy wreszcie śmieją się. Z tych reakcji staram się wyciągnąć wnioski dla następnego filmu.
