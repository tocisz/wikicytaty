Section: Piotr Cieślak
Źródło: http://www.teatry.art.pl/!rozmowy/pcotc.htm „Gazeta Wyborcza Stołeczna”, 2 grudnia 2008
Zobacz też: Jerzy Jarocki, Marek Kondrat, Jerzy Radziwiłowicz

Dziś w Collegium pokazujemy głównie przedstawienia dyplomowe, w których nie ma nic złego, ale proszę pamiętać, że szkoła miała sukcesy teatralne wtedy, kiedy przekraczała próg dyplomu pedagogicznego, gdy spektakle miały pewną „nadwyżkę” teatralną: Jerzy Jarocki zrobił tu słynne „Akty” w 1972 roku, dzięki którym ukonstytuował się status zawodowy Jerzego Radziwiłowicza, Marka Kondrata, Jadwigi Jankowskiej-Cieślak. W tym przedstawieniu była mieszanka młodości, ryzyka i poważnego podejścia do teatru, co dało niezwykły efekt.
