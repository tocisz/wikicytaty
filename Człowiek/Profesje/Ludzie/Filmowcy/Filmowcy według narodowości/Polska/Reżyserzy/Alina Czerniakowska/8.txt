Section: Alina Czerniakowska
Źródło: https://wpolityce.pl/polityka/166658-gdyby-spartanie-odzyli-to-przed-wami-polacy-pochyliliby-czola-wazne-pytanie-dlaczego-nie-potraficie-promowac-wlasnego-kraju „Gdyby Spartanie odżyli, to przed wami, Polacy, pochyliliby czoła”. Ważne pytanie: "dlaczego nie potraficie promować własnego kraju?", wpolityce.pl, 17 września 2013.

W Londynie w BBC na początku lat 90. ubiegłego wieku jeden z szefów Działu Filmowego powiedział do mnie: „Gdybyśmy mieli taką historię, jak Polska, zarobilibyśmy krocie, a cały świat by o nas wiedział. Dlaczego nie potraficie promować własnego kraju?”. To był początek wolnej Polski. Wtedy myślałam, że teraz dopiero jest szansa, aby wyciągać na światło dzienne skrywaną historię Polski, mówić światu głośno o wspaniałych dokonaniach Polski i Polaków. Miałam nadzieję, że reżyserzy filmów fabularnych, twórcy filmów dokumentalnych będą „bić się” o kolejne polskie tematy z historii XX wieku. Działy się przecież w tym okresie wydarzenia niezwykłe, określane czasami cudem, a były udziałem naszych dziadów, ojców.
