Section: Don Siegel / O Donie Siegelu
Autor: Marek Sadowski, Na ekranach kin: Ucieczka z Alcatraz, „Razem. Ilustrowany Tygodnik Młodzieży” nr 29 (392), 15 lipca 1984.

Ten płodny twórca, przez długi czas nie doceniany, uważany był jedynie za sprawnego rzemieślnika, specjalistę od filmów sensacyjnych. Dopiero po latach dostrzeżono w jego filmach nie tylko walory warsztatowe, ale także konsekwencję w dążeniu do interesujących go problemów, przede wszystkim mechanizmów gwałtu i przemocy oraz piętna, jakie wyciskają one na ludziach obcujących z nimi na co dzień.
