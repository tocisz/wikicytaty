Section: Lech Majewski (reżyser) / Wypowiedzi
Źródło: http://www.stopklatka.pl/wywiady/wywiad.asp?wi=37281 wywiad, 2007

Jestem zawalony dialogami w różnych innych filmach i zawalony bylejakością obrazu – kino przejęło estetykę telewizyjnego serialu i w dużej mierze wyraża słowami to, co wolałbym zobaczyć. Czuję się „lobotomizowany” tym zalewem słownym. Teraz nie trzeba się wysilać, żeby coś zrozumieć – zero wymagań od widza: my za ciebie będziemy myśleć, ty wegetuj, a my cię oświetlimy jak roślinkę i dostarczymy ci „telefilu”. Taka pasywna postawa mnie męczy – szukam filmów, których język byłby wyrafinowany i poszukiwał nowych znaczeń. Wierzę, że sam obraz o wiele więcej mówi i, poprzez swoją wieloznaczność, robi to w sposób bogatszy, bardziej złożony niż tautologiczny, ilustracyjny, telewizyjny dialog.
