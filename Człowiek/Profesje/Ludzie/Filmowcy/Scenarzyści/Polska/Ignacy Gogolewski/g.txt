Section: Ignacy Gogolewski / O Ignacym Gogolewskim
Autor: Krzysztof Głogowski, Mistrz poetyckiego tonu, „Kierunki” nr 50/1987

Sukces jego aktorstwa polega na znakomitym portretowaniu rozdarć wewnętrznych człowieka. Stąd powodzenie nie tylko w tworzeniu scenicznych czy telewizyjno-filmowych postaci z kart Mickiewicza, Słowackiego, Puszkina, Szekspira czy Dostojewskiego. Sukces Antka Boryny w Chłopach również na tej właściwości się zasadza.(...) Drugą dominantą jest głos i doskonałe wyczulenie na frazę muzyczną wypowiadanego słowa. Pozwalają one artyście wydobyć całą barwę i piękno wypowiedzi. Przypomnijmy tutaj płyty Wielkie monologi romantyczne i Słowa miłości i rozpaczy.
