Section: Piotr Czerkawski
Źródło: http://gazetaolsztynska.pl/305504,Polskie-kino-jest-ugrzecznione-to-tylko-jedna-z-jego-slabosci.html Polskie kino jest ugrzecznione, to tylko jedna z jego słabości, Gazeta Olsztyńska, 9 października 2015

(…) to nie jest kwestia pieniędzy. Bolączką [naszej kinematografii] jest brak dobrych scenariuszy. Kompleks lokalności zatruwa wiele naszych filmów. Dobrze, że wchodzimy w koprodukcje (…). Koprodukcje wymagają myślenia uniwersalnego, a nie publicystycznego. Po drugie: nasze kino jest ugrzecznione. To chyba jedna z jego największych słabości. Nie trzeba od razu dążyć do obrazoburstwa. Szumowska w „Body/ciało” szarga świętości bardzo delikatnie, a okazuje się, że w zupełności wystarczy to do zrobienia filmu zabawnego, świeżego i dającego do myślenia. Polskim reżyserom wciąż brakuje odwagi by chociażby zrobić uczciwy film o dojrzewaniu. Mamy za mało dystansu do siebie. Brak dystansu skrywa kompleksy, co bardzo dobrze widać w życiu codziennym.
