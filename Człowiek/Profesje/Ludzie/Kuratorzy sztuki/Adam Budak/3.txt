Section: Adam Budak
Źródło: Adam Mazur, http://www.dwutygodnik.com/artykul/4186/ W Ameryce mi niewygodnie, dwutygodnik.com, nr 98/2012

Zależy mi zawsze na tym, żeby poprzez moje kuratorskie działania budować pewną sytuację, wydarzenie, które jest totalne i zawiera sporo dynamicznych elementów składowych. Nie jest tylko elementarnym aktem wystawienniczym. To wydarzenie obejmuje nie tylko moment otwarcia wystawy, kiedy produkt finalny jest wystawiony, dla mnie równie ważne jest to, co dzieje się przed otwarciem, w trakcie pracy, ale także podczas trwania wystawy. Niestety, wiele wystaw umiera właśnie w dniu otwarcia i jest redukowanych do tego jednego momentu pompatycznego wernisażu.
