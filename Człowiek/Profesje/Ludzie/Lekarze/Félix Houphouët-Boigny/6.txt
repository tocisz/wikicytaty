Section: Félix Houphouët-Boigny / O Félixie Houphouëcie-Boignym
Autor: Arkady Radosław Fiedler, Wabiła nas Afryka Zachodnia, op. cit., s. 69–70.

Nie odkryję Afryki, gdy powiem, że Abidżan, jak i reszta kraju, stoi dość mocno na zdrowych nogach swej gospodarki, dającej pokaźne zyski. Prezydent kraju, Felix Houphouet-Boigny, konserwatysta, ale z głową otwartą do interesów, zwolennik polityki wolnego handlu, dbając o własną kieszeń, nie zapomina wszak o całym kraju. Stworzył ekonomiczny boom, co dało Wybrzeżu Kości Słoniowej solidne nadwyżki finansowe. Przypomnijmy: trzecie miejsce na świecie w produkcji kawy, czwarte – w kakao, a pierwsze miejsce w Afryce w uzyskiwaniu drewna (trzy czwarte kraju to lasy). Plantacje są w rękach Afrykanów, co przy całej miłości prezydenta do Francji (…) uniezależnia go od kuszącego, acz łapczywego miasta nad Sekwaną.
