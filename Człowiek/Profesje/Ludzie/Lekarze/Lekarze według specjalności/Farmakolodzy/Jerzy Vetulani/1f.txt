Section: Jerzy Vetulani / O Jerzym Vetulanim
Autor: Jolanta Zawilska, psychofarmakolożka, współpracowniczka prof. Jerzego Vetulaniego
Źródło: http://kosmos.icm.edu.pl/PDF/2018/233.pdf Jerzy Vetulani (1936–2017). O mentorze, przyjacielu i niepokornym wirtuozie naukowej narracji, „Kosmos”, 67 (2), s. 233–244, 2018.

Nigdy nie budował dystansu wobec innych osób mimo swojej pozycji naukowej. Wrażliwy, otwarty na nowe idee, z dużą kulturą osobistą, obdarzony znakomitą inteligencją emocjonalną oraz swoistym talentem medialnym – cechy te pozwalały Profesorowi na szybkie nawiązanie kontaktu ze słuchaczami, bez względu na ich wiek i wykształcenie. Z zachwytem słuchaliśmy Jego pełnych wirtuozerii opisów zachowań zwierząt. Jego pełne ekspresji wykłady zawsze przyciągały tłumy słuchaczy, a artykuły popularnonaukowe i książki, pisane z niezwykłą lekkością pióra, stanowią wzorzec, w jaki sposób można przełożyć trudny język odkryć naukowych  na fascynującą opowieść o tajemnicach funkcjonowania organizmu.
