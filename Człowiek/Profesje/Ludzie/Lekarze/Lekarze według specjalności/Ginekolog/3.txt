Section: Ginekolog
Autor: Michał Ogórek, Test ciążowy, „Gazeta Wyborcza”, 14–15 czerwca 2014.

Nastąpił nieprawdopodobny wzrost roli lekarza w procesie rozmnażania się człowieka. Matka też jest potrzebna, owszem, ale jej wpływ jest mniejszy. Przy zachodzeniu w ciążę decydująca jest psychika lekarza. Wybór ginekologa staje się dla przyszłej matki ważniejszy niż wybór ojca, bo obowiązuje tu ściślejsza rejonizacja. Jeśli kobiecie, która zajdzie w ciążę, ojciec dziecka się nie podoba, to zawsze może poszukać innego. Wielu ojców nawet będzie z tego zadowolonych i jej pomoże. Tymczasem ginekolog zawsze zostaje i nie wskaże zastępstwa.
