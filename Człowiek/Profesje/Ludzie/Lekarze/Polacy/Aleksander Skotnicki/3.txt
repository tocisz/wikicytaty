Section: Aleksander Skotnicki
Źródło: https://gazetakrakowska.pl/prof-aleksander-skotnicki-pije-z-pacjentem-kubek-goryczy/ar/3880765 Piję z pacjentem kubek goryczy, z Aleksandrem Skotnickim rozmawia Maria Mazurek, Gazeta Krakowska, 28 maja 2015.

Często nie używam przy pierwszej rozmowie z pacjentem słowa „rak” czy „białaczka”. Stan, w jakim pacjent do nas trafia, nadaje już wystarczającej powagi tej chwili. Białaczka, w przeciwieństwo do guzów litych, jest bardzo późno diagnozowalna. Pacjent długo może czuć się dobrze, nie ma dolegliwości, nie wyczuwa guzków nowotworowych. Powiem obrazowo: pani teraz ze mną rozmawia i czuje się świetnie. Ale w pani ciele, razem z krwią, może już krążyć pół kilograma komórek białaczkowych. Dopiero gdy będzie ich ponad kilogram – zacznie pani mieć zawroty głowy, osłabienie, nawracające infekcje, krwawienia. I kiedy już Pani do mnie trafi, to w stanie bardzo zaawansowanym. Czasem pacjenci umierają w drodze do nas lub w poczekalni. Jedyną szansą dla chorych na białaczkę jest szybka, intensywna chemioterapia działająca na cały organizm, bo komórki te są wszędzie.
