Section: Aleksander Skotnicki
Źródło: https://gazetakrakowska.pl/prof-aleksander-skotnicki-pije-z-pacjentem-kubek-goryczy/ar/3880765 Piję z pacjentem kubek goryczy, z Aleksandrem Skotnickim rozmawia Maria Mazurek, Gazeta Krakowska, 28 maja 2015.

Wbrew kierunkowi, w którym zmierza dziś medycyna – ja wciąż wierzę w wartości Hipokratesa i mojego poprzednika, prof. Juliana Aleksandrowicza. W to, że naszą rolą jest ratowanie życia. Niestety, urzędnicy widzą tę rolę inaczej. I przed nimi odpowiadam nie za to, czy udało mi się wyleczyć chorych, ale czy nie zadłużyłem szpitala. Chcą, bym zamiast w oparciu o dobro chorego działał zgodnie z przepisami, które sformułowali na podstawie przypadku „przeciętnego pacjenta”. Czy pani rozumie absurd określenia „przeciętny pacjent”? Przecież nie ma dwóch takich samych ludzi, a tym bardziej – pacjentów! Jeśli jakaś terapia była skuteczna dla pacjentki z łóżka po prawej, nie znaczy, że będzie skuteczna dla tego po lewej.
