Section: Maciej Zatoński
Źródło: Aneta Augustyn, http://wroclaw.wyborcza.pl/wroclaw/1,35771,8806100,Nie_ma_medycyny_alternatywnej__jest_wyludzanie_kasy.html Nie ma medycyny alternatywnej, jest wyłudzanie kasy, wroclaw.wyborcza.pl, 12 grudnia 2010

Irracjonalność jest wpisana w naszą psychikę. Szukamy zagrożeń tam, gdzie ich nie ma. Boimy się lotów, gdy tymczasem więcej ludzi ginie, jadąc na lotnisko niż w samym samolocie. Zawierzamy terapiom, które są przeciwskuteczne, czyli przynoszą więcej szkody niż pożytku. Nie ufamy natomiast własnemu organizmowi, który z wieloma sytuacjami potrafi sobie sam poradzić. Antybiotyki czy szczepionki to wynalazki zaledwie ostatnich stu lat. Wcześniej, w toku ewolucji, wykształciliśmy naturalne mechanizmy obronne, np. większość chorób wirusowych jesteśmy w stanie sami zwalczyć. Gorączkę, katar czy kaszel mylimy z chorobami, tymczasem to zwykłe mechanizmy obronne.
