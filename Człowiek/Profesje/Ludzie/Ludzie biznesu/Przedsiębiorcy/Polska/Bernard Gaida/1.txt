Section: Bernard Gaida
Źródło: http://wiadomosci.gazeta.pl/Wiadomosci/1,80271,9382438,Polscy_Niemcy__Kaczynski_nas_szkaluje.html gazeta.pl, 5 kwietnia 2011

Związek Niemieckich Stowarzyszeń Społeczno-Kulturalnych w Polsce nie może milczeć w sytuacji, w której oficjalna wypowiedź Jarosława Kaczyńskiego, przywódcy jednej z największych partii politycznych w Polsce, jawnie szkaluje setki tysięcy polskich obywateli niemieckiej narodowości i pochodzenia. Z wypowiedzi tej wynika jakoby śląskość mogła być do zaakceptowania, gdyby nie rodziła podejrzenia „zakamuflowanej opcji niemieckiej”. Takie sformułowanie sugeruje, jakoby Niemcy byli gorszymi obywatelami Rzeczpospolitej Polskiej, a niemieckość dyskwalifikowała do bycia dobrym współobywatelem.
