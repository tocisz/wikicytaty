Section: Jan Bestry
Opis: fragment wystąpienia w Sejmie, 23 sierpnia 2007
Źródło: http://orka2.sejm.gov.pl/Debata5.nsf/851e81387c160e4fc125745f00379393/662d08226f145358c125746600405a3f?OpenDocument Stenogram z posiedzenia Sejmu

Dowodem tego jest fakt, że po moim odsunięciu się z uprawiania aktywnej polityki nastąpił podział klubu na słabsze i mniej znaczące koła poselskie. Prowokacja polityczna Andrzeja Leppera powiodła się. Kto dzisiaj najczęściej używa słowa ˝prowokacja˝? Andrzej Lepper. Cały czas żongluje nim, wypowiadając się na niezliczonych konferencjach prasowych i w kolejnych programach telewizyjnych. Polityk-męczennik przekonuje wytrwale o wymierzonej przeciw niemu politycznej prowokacji mającej na celu odsunięcie go od kierownictwa w Samoobronie. ˝Cierpiący za miliony˝ padł ofiarą działań ˝kilku oszalałych panów˝. Tak wynika z wyjaśnień Andrzeja Leppera. Kto inny jak nie ja ma powód, aby mu wierzyć najbardziej? ˝Takie wywoływanie afer zawsze służy eliminacji niewygodnych politycznie ludzi˝ – to są słowa Andrzeja Leppera. A najlepszym tego dowodem jest jestem właśnie ja. Kto inny jak nie Lepper może wiedzieć o tym lepiej.
