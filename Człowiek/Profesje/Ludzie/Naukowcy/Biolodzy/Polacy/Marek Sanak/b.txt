Section: Marek Sanak / O Marku Sanaku
Autor: Jerzy Vetulani, Marcin Rotkiewicz: Mózg i błazen. Rozmowa z Jerzym Vetulanim. Wołowiec: Wydawnictwo Czarne, 2015, s. 185. ISBN 978-83-8049-092-5.

Pewnego razu do pracy w moim Zakładzie w Instytucie Farmakologii przyszedł zdolny młody uczony Marek Sanak, który poza pracą naukową był z zamiłowania pediatrą. Kiedy Franek miał się urodzić, powiedziałem mu: „Słuchaj, Marku, fucha bezpłatna ci się trafi, bo mój syn Marek będzie miał dziecko”. A on mi na to: „Profesorze, fantastycznie! Bo ja widziałem, jak goniąc za dziwkami i karierą naukową, zupełnie pan zaniedbał zajmowanie się swoimi dziećmi. Wnuk to jest ostatnia szansa, żeby zobaczyć, jak rozwija się człowiek”. I ja przez cały czas wykorzystuję wnuka, żeby właśnie zobaczyć, jak się rozwija człowiek.
