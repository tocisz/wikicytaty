Section: Rafał Trzaskowski / O Rafale Trzaskowskim
Autor: Maria Nowina Konopka, https://www.ceeol.com/search/viewpdf?id=423136 Czy Andrzej Duda wygrał dzięki internetowi?, „Przegląd Politologiczny”, 2, 2015, s. 88.

W pewnym sensie punktem zwrotnym stała się europarlamentarna kampania Rafała Trzaskowskiego startującego w 2009 roku z 4 miejsca listy Platformy Obywatelskiej. Polityk ten, podówczas mało znany przeciętnemu Warszawiakowi, sprawnie posługując się mediami społecznościowymi skutecznie wypromował swoją kandydaturę. Jego posty pojawiały się na portalu Nasza Klasa, Facebook, Golden Line czy na blogu Salon 24. Specjalną rolę w kampanii tej odegrał serwis YouTube, na którym zamieszczano wiele zabawnych klipów promujących Trzaskowskiego. Nie bez znaczenia pozostawał także fakt, iż aktorami w odgrywanych „dla Rafała” scenkach byli bardzo znani polscy aktorzy filmowi i teatralni.
