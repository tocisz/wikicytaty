Section: Lech Giemza
Źródło: http://lublin.gosc.pl/doc/3734864.Piernik-z-Klatwy-wiatrak-z-Hajnowki-czyli-co-ma Piernik z "Klątwy", wiatrak z Hajnówki, czyli co ma..., gosc.pl, 6 marca 2017

Jeśli oburzamy się na „Klątwę”, to czemu nie oburza nas marsz ONR-u w Hajnówce? Młodzież (głównie) deklarująca przywiązanie do ojczyzny, a równocześnie zakorzenienie w wartościach chrześcijańskich, „dziarscy chłopcy” (jak ich nazwał Miłosz), którzy nie mają wątpliwości, kto był bohaterem kiedyś, i kto jest nim dzisiaj – skanduje hasła dosadnie opisujące najbliższą przyszłość tak zwanych komunistów i innych podejrzanych o „lewackość”. Krzyczą o tym, kto gdzie będzie wisiał zamiast liści. I nie kłóci im się to w żaden sposób ze sztandarami, na których wypisane są słowa „Pod Twoją obronę uciekamy się...”. Aż chciałoby się zapytać, czy najpierw będą wieszać, a dopiero potem uciekać.
