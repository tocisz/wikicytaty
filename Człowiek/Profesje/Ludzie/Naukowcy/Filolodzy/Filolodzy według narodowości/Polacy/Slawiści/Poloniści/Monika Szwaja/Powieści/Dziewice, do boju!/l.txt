Section: Dziewice, do boju! / M

Michalina, rozśmieszona myślą, że mogłaby swoim miniaturowym pilniczkiem sterroryzować załogę samolotu, poczekała na Grzegorza, który przeszedł bez problemu i bez zdejmowania butów. Za Grzegorzem już wyła bramka, a jakiś byczek o wyglądzie świeżo dorobionego biznesmena robił awanturę facetom z ochrony.
– Prawdopodobnie ma dziurawe skarpetki – zauważył Grzegorz. – A w nich niemyte nogi.
