Section: Michał Sobelman
Źródło: http://wyborcza.pl/alehistoria/7,121681,23085024,marzec-1968-nikt-nie-mowil-jestes-zydem-to-wyp-j-ale.html Marzec 1968. „Nikt nie mówił: 'Jesteś Żydem, to wyp...j'. Ale zabierano przestrzeń życiową. Po prostu zmuszano do wyjazdu”, „Ale Historia”, wyborcza.pl, 5 marca 2018.

Cała rodzina mojego ojca została wymordowana w Auschwitz w sierpniu 1943 r., także jego pierwsza żona i syn. Oprócz niego przetrwał tylko jego siostrzeniec. Gdy ten siostrzeniec po Marcu ’68 wyemigrował z Polski, ojciec uświadomił sobie, że nie ma tu już nikogo. (…) Miał dwóch przyjaciół, którzy przeżyli getto i Auschwitz. Do jednego z nich jeździliśmy do Zawiercia prawie co niedziela. Często jeździliśmy również do Oświęcimia, który ojciec traktował jako miejsce pochówku swoich bliskich. Mam wrażenie, że będąc już człowiekiem doświadczonym, wyciągnął z przeszłości jedną lekcję: nie wolno być Żydem w Polsce!
