Section: Michał Sobelman
Źródło: Ani tu, ani tam, Krystyna Naszkowska, Wielka Litera

Czasami wydaje mi się, że między jednym Izraelczykiem – powiedzmy lewicowcem – a drugim, prawicowcem, jest dużo silniejsza więź niż w Polsce pomiędzy jednym a drugim człowiekiem mieszkającym na tej samej ulicy. Zaczynasz mówić o polityce, historii, Żydach, Kościele i nagle widzisz, że jesteś w obcym świecie, że nie ma tu żadnej szansy, by się porozumieć, jesteś po prostu odrzucony. W Polsce nadal nie lubi się obcych.
