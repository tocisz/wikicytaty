Section: Idi Amin / O Idim Aminie
Autor: Geoffrey Regan, Historyczne błędy, skandale i ciekawostki, tłum. Marek Urbański, op. cit., s. 103.

Historia kariery Idi Amina winna być przestrogą – przestrogą przed nieobliczalnymi konsekwencjami, jakimi grozi skłonność do wynoszenia miernot intelektualnych znacznie ponad granice ich możliwości (choć nie ambicji bynajmniej) i roztaczania nad nimi opieki. Ta powszechna, acz niezbyt godna polecenia, słabostka ludzka odegrała bowiem niemałą rolę w losach spektakularnego awansu kucharza Brytyjskich Sił Lądowych do rangi prezydenta niepodległego państwa afrykańskiego i grona najbardziej odrażających i zbrodniczych dyktatorów w dziejach ludzkości. Losach tym bardziej wstrząsających, że sprawca zagłady setek tysięcy ludzi był osobą o wielkim, choć siermiężnym nieco poczuciu humoru i ujmującym uśmiechu. Skądinąd uśmiech ten był zapewne ostatnią rzeczą, jaką wiele z jego ofiar zapamiętało.
