Section: Simon Blackburn
Źródło: Sens dobra. Wprowadzenie do etyki, tłum. Tadeusz Chawziuk, Poznań 2002, s. 89-90.
Zobacz też: kobieta

Laureat Nagrody Nobla ekonomista Amartya Sen oblicza, że na całym świecie "brakuje" ponad 100 milionów kobiet. Statystyki narodzin nie tylko w krajach rozwiniętych, ale także w Afryce Środkowej wskazują, że kobiet powinno być nieco więcej niż mężczyzn. W rzeczywistości jednak jest ich o 100 milionów mniej, niż moglibyśmy się spodziewać – o 44 miliony w Chinach i o 37 milionów w Indiach. Zjawisko to wynika z braku równego dostępu do opieki medycznej i pożywienia, a także rozmyślnego dzieciobójstwa – wszystko to razem wzięte stanowi najistotniejszy w skali światowej problem sprawiedliwości względem kobiet.
