Section: Miguel de Unamuno / O poczuciu tragiczności życia wśród ludzi i wśród narodów

Mówi się, iż człowiek jest zwierzęciem rozumnym. Nie wiem, czemu nie powiedziano o nim, że jest zwierzęciem uczuciowym czy afektywnym. Bo może od innych zwierząt odróżnia go bardziej uczucie niż rozum. Częściej zdarzyło mi się widzieć kota rozumującego niż płaczącego lub śmiejącego się. Być może śmieje się lub płacze wewnętrznie – ale wewnętrznie może również krab rozwiązuje równania drugiego stopnia.
