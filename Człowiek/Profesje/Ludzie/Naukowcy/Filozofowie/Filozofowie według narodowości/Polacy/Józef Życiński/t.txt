Section: Józef Życiński / O Józefie Życińskim
Autor: Jerzy Buzek, http://wiadomosci.gazeta.pl/Wiadomosci/1,80269,9089391,Jerzy_Buzek_o_smierci_abpa_Zycinskiego__strata_dla.html gazeta.pl, 11 lutego 2011

Nagła śmierć arcybiskupa Józefa Życińskiego jest wielkim ciosem dla Kościoła katolickiego w Polsce. Kościół stracił jednego ze swoich najwybitniejszych synów. Arcybiskup Życiński był nie tylko pasterzem Kościoła, ale także przenikliwym myślicielem, teologiem i filozofem. Zostanie zapamiętany jako wybitna osobowość, otwarta na współczesny świat, a zarazem silnie osadzona w tradycji.
