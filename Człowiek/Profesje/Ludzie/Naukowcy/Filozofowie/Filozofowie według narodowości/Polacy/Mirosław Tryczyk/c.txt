Section: Mirosław Tryczyk / O książce Miasta śmierci Mirosława Tryczyka
Autor: Marcin Urynowicz, http://pamiec.pl/pa/teksty/recenzje/15362,PSEUDONAUKOWO-O-POGROMACH-recenzja-dr-Marcina-Urynowicza.html Pseudonaukowo o pogromach, „Pamięć.pl”, nr 11 (44), 2015, s. 71.
Opis: recenzja książki „Miasta śmierci. Sąsiedzkie pogromy Żydów”.

Około 80 proc. tekstu to relacje świadków. Z blisko pięciuset stron zaledwie 46 można interpretować jako tekst pochodzący od Mirosława Tryczyka, 27 zaś jako teksty dotyczące spraw technicznych, jak np. bibliografia czy źródła zdjęć. Reszta materiału to źródła, niejednokrotnie cytowane w sposób ciągły, na kilku, kilkunastu, a nawet kilkudziesięciu stronach, przetykane dłuższymi lub krótszymi komentarzami. W sumie, zarówno pod względem merytorycznym, konstrukcyjnym, jak i źródłoznawczym, publikacja ta jest jednym wielkim nieporozumieniem.
