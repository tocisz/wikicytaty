Section: Julio Cabrera / Etyka negatywna
http: //repositorio.unb.br/bitstream/10482/17430/3/Livro_CritiqueAffirmativeMorality.pdf A critique of affirmative morality (A reflection on death, birth and the value of life), 1996, s. 54–55

Bez wątpienia nie uznalibyśmy za moralne zachowania kogoś, kto umieściłby drugiego człowieka w niebezpiecznej sytuacji mówiąc: „Sprowadziłem go tu, ponieważ wiem, że będzie silny i sobie poradzi.” „Siła” nowo narodzonego w żaden sposób nie zwalnia stwórcy z moralnej odpowiedzialności. Można odpowiedzieć: „To nie ma związku. Twoja rola polegała na postawieniu kogoś w sytuacji, o której wiedziałeś, że jest trudna i bolesna, chociaż mogłeś tego uniknąć. Twoje przewidywania dotyczące jego reakcji, w żaden sposób nie umniejszają twojej odpowiedzialności.” Gdy rozważamy prokreację, rozumowanie może być właśnie takie, przy czym jeszcze bardziej dobitne, ponieważ w jakimś wewnątrz-światowym przypadku mającym związek z już istniejącymi ludzi, w którym stawia się kogoś w sytuacji, o której wiadomo, że jest bolesna, ten ktoś ma szansę uciec od bólu w takim zakresie, w jakim, będąc już na świecie, może przewidzieć zagrożenie i spróbować obronić się przed nieliczącym się z nim i wykorzystującym go działaniem. W przypadku tego, kto przychodzi na świat, wręcz przeciwnie: nie jest to możliwe, ponieważ to samo jego bycie zostaje wytworzone i wykorzystane. Tak więc, jeśli chodzi o powodowanie narodzin, manipulacja wydaje się być totalna.
