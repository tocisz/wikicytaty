Section: Jerzy Perzanowski / Cyaty o Jerzym Perzanowskim
Autor: prof. dr hab. Andrzej Klawiter – Prezes Polskiego Towarzystwa Kognitywistycznego.
Źródło: Rozważania o filozofii prawdziwej. Jerzemu Perzanowskiemu w darze

Trzeba było tęgiego umysłu, by stać się orędownikiem i jednym z ojców założycieli ruchu kognitywistycznego w Polsce. Dla Profesora Jerzego Perzanowskiego nie była to, wypatrzona na Zachodzie, nowa moda intelektualna, którą należy skopiować i przenieść do Polski. Rozwijając swoje koncepcje, Profesor stwierdził, że naturalnym dopełnieniem idei filozoficznych, nad którymi pracuje, jest program naukowego badania umysłu… Profesor jest niestrudzony w tworzeniu ram organizacyjnych dla tej dyscypliny. Współzałożyciel Polskiego Towarzystwa Kognitywistycznego, autor słowa „kognitywistyka”, które stało się oficjalnym polskim odpowiednikiem cognitive science, redaktor wielu książek z kognitywistyki, a także organizator konferencji, seminariów i spotkań, podczas których toczono rozmowy istotne o umyśle...
