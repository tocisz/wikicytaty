Section: Christiaan Huygens
Źródło: New Conjectures Concerning the Planetary Worlds, Their inhabitants and Productions

Człowiekowi, który przystaje na sąd Kopernika, iż nasza Ziemia jest planetą wodzoną wokół Słońca i, podobnie jak wszystkie inne, oświetloną przez Słońce, trudno oprzeć się wrażeniu, że i pozostałe planety są przystrojone i zamieszkane tak jak nasza Ziemia. Zawsze jednakże byliśmy skłonni sądzić, że próżno szukać tego, co Natura zechciała tam uczynić, widząc daremność nadziei na zakończenie takiego poszukiwania. Lecz gdy niedawno pogrążyłem się w poważnych rozważaniach na ten temat (nie uważając siebie za bystrzejszego od wielkich ludzi z przeszłości, ale mając to szczęście, że żyję po większości z nich), doszedłem do przekonania, że moje myślowe poszukiwania wcale nie były tak niewykonalne, a ścieżka wiodąca do celu zagrodzona piętrzącymi się trudnościami, by nie było tam pod dostatkiem miejsca na prawdopodobne domysły.
