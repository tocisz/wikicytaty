Section: Bronisław Komorowski / O Bronisławie Komorowskim
Autor: Marek Jurek
Źródło: http://naszdziennik.pl/wp/6975,prezydentura-pod-kandelabrami.html Prezydentura pod kandelabrami, naszdziennik.pl, 10 sierpnia 2012

Prezydent bierny w polityce państwa jest za to bardzo aktywny, gdy chodzi o skłócanie społeczeństwa. Jego wypowiedzi stały się zachętą do ataków na krzyż na Krakowskim Przedmieściu. Mianowane przez prezydenta Komorowskiego kierownictwo Krajowej Rady Radiofonii i Telewizji blokuje przyznanie Telewizji Trwam miejsca na publicznej platformie cyfrowej. W sprawach in vitro czy promocji konkubinatów i związków homoseksualnych prezydent wręcz stoi na czele destrukcji zgody społecznej wokół podstawowych katolickich zasad etyki społecznej.
