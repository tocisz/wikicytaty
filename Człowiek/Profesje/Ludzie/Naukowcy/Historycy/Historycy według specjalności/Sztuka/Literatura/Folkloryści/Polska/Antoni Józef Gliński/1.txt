Section: Antoni Józef Gliński
Źródło: Bajarz polski. Baśni, powieści i gawędy ludowe. Opowiedział A.J. Gliński, wstęp, wydanie drugie, Drukarnia Gubernialna, Wilno 1862

(…) z pobieżnego poglądu na wyszłe dotychczas zbiory osądzić mogłem, ze wszystkie niemal baśni w Polsce, na Litwie i Rusi całej krążące, wspólne są wszystkim słowiańskim plemionom, które mało przyjąwszy od ludów ościennych, unarodowiły je do niepoznania, a natomiast daleko więcej udzieliły je krajom mianowicie niemieckim, czego dowodzą zniemczałe prowincje słowiańskie: Pomorze, Szląsk (pisownia oryginalna), Saksonia, w których właśnie dokonały się niemieckie zbiory powieści i podań ludowych: Grimma, Hellma, Timma i innych.
