Section: Bill Gates / O Billu Gatesie
Autor: Wojciech Orliński, http://wyborcza.pl/duzyformat/1,140255,16576288,Internetowy_haft_.html?order=najnowsze Internetowy haft, czyli jak Ślotała dogryzła Horodyńskiej. „Duży Format”, wyborcza.pl, 4 września 2014

To miło, że Bill Gates też się oblał zimną wodą dla chorych na ALS oraz prowadzi inne akcje charytatywne, ale chorzy i biedni mieliby z jego działalności większy pożytek, gdyby uczciwie płacił podatki. Tymczasem według wyliczeń senatora Carla Levina, walczącego z kantami podatkowymi amerykańskich korporacji, Microsoft oszukuje amerykańskiego fiskusa na 4 mln dolarów DZIENNIE – udało mu się ukryć 4,5 mld w latach 2009–11. Gdyby tylko Microsoft uczciwie płacił podatki przez dwa tygodnie w roku, już mielibyśmy więcej, niż zebrano w całej tej akcji. A tylko tak może działać służba zdrowia – z regularnie wpłacanych składek, a nie od akcji do akcji.
