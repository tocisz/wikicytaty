Section: Robert Stiller / Kto uderzy w gong
Źródło: Utwór pierwszy, Doświadczenie z ognia

Mąż spłonął z domem.
Wdowie zarzucano morderstwo.

Ze względu na ich niewątpliwe podobieństwo do ludzi
Zhang Ju wziął dwie świnie
i umieścił je w stosie chrustu
jedną żywcem a drugą zabitą.
Wzniecił pożar. I obejrzawszy dokładnie
obydwie pieczone świnie
znalazł między nimi różnicę.
Spalona żywcem miała popiół w pysku.

Mąż spalony nie miał w ustach popiołu.
