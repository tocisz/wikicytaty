Section: Digha Nikaya
Źródło: XVI, 4.8 Mahāparinibbāna Sutta

Załóżmy, że jakiś mnich miałby powiedzieć: „Przyjaciele, usłyszałem i otrzymałem to z ust samego Pana: oto jest Dhamma, oto jest dyscyplina, oto jest nauka Mistrza”, wtedy, mnisi, nie powinniście ani przyjmować ani odrzucać jego słów. Potem, bez przyjmowania czy odrzucania, jego słowa powinny być starannie zanotowane i porównane z Suttami i ponownie zbadane w świetle dyscypliny. Jeśli po takim porównaniu i badaniu okaże się, że nie są zgodne z Suttami i dyscypliną, należy stwierdzić: „Zapewne nie są to słowa Buddy, zostały mylnie zrozumiane przez tego mnicha” i sprawę należy porzucić. Ale tam, gdzie po takim porównaniu i badaniu okażą się one zgodne z Suttami i dyscypliną, należy stwierdzić: „Zapewne, są to słowa Buddy, zostały właściwie zrozumiane przez tego mnicha.”
