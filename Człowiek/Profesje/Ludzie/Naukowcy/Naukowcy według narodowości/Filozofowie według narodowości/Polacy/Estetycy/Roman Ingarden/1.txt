Section: Roman Ingarden / O Romanie Ingardenie
Autor: Józef Maria Bocheński, Wspomnienia, Wydawnictwo Antyk Marcin Dybowski, s. 101

Był jeden wyjątek, znowu Polak, a mianowicie Roman Ingarden, którego w Pradze spotkałem po raz pierwszy i który jest dla mnie najznakomitszym myślicielem, jakiego dotąd Polska wydała. W przeciwieństwie do innych, którzy na widok matematycznej zbroi wiedeńczyków kładli zwykle uszy po sobie, Ingarden zaatakował ich frontalnie, a mianowicie poddał niszczącej krytyce jedno z ich podstawowych twierdzeń – że zdanie, dla którego nie ma metody sprawdzania, sensu nie ma. Ale to, co mówicie, jest takim właśnie zdaniem. A więc to, co mówicie, sensu nie ma. Byłem na sali w czasie niemal dwugodzinnej dyskusji i widziałem z satysfakcją, że wiedeńczycy nie zdobyli się na żadną godną uwagi odpowiedź. Notabene, odpowiedzieć było stosunkowo łatwo, używając rozróżnienia między językiem a metajęzykiem.
