Section: Adam Broż
Źródło: Skuterem przez świat starożytny;  [w:] Ewa Prządka, Świadectwa. Testimonianze, t. 2. W kręgu kultury i sztuki, Rzym: Fundacja Rzymska Margrabiny J. S. Umiastowskiej, 2002, s. 259–268.

[Emeryk Hutten-] Czapski był przed wojną zwolennikiem sanacji, piłsudczykiem, a [Karol] Popiel – odwrotnie, był zwolennikiem Sikorskiego, przeciwnikiem Piłsudskiego, którego uważał za dyktatora. O czasach przedwojennych wyrażał się jako czasach reżimu Piłsudskiego. Panowie ci spotykali się rzadko, ale nigdy nie dochodziło między nimi do nieporozumień towarzyskich. Podwoziłem ich niekiedy do Kościoła Polskiego [w Rzymie] na mszę i wówczas widziałem zdumione spojrzenia starszych emigrantów, którzy dziwili się, że ci dwaj panowie rozmawiają ze sobą w największej zgodzie. No cóż, można byłoby życzyć tego obecnym politykom.
