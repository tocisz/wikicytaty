Section: Kasjusz Dion / O Kasjuszu Dionie
Autor: Jerzy Strzelczyk, Zapomniane narody Europy, Ossolineum, Wrocław 2009.

Dzięki wspomnianemu dziejopisowi dowiadujemy się nieco nowych szczegółów o Kaledonach, o zwyczaju malowania ciał i skąpym przyodziewku, o broni składającej się głównie z mieczy, niewielkich tarcz i włóczni, o braku hełmów i pancerzy, rydwanach bojowych, o sposobie walki polegającym na szybkim ataku i równie szybkim (pozorowanym) odwrocie w lasy i na bagna, o braku miast, hodowli i polowaniu jako podstawie wyżywienia (natomiast choć ich ziemie obfitowały w ryby rybołówstwo nie miało rzekomo większego znaczenia) (…).
