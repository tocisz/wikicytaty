Section: Sutra Buddy Medycyny Tathagaty Lazurytowego Blasku, Jego Przeszłych Ślubowań, Zasług i Zalet

Na wschód od tego świata, przemierzając tak wiele krain Buddy jak wiele jest ziaren w Gangesie, istnieje świat zwany Czysty Lazuryt. Budda tej krainy zwany jest Buddą Medycyny, Tathagatą Lazurytowego Blasku, Arhatem, Doskonale Oświeconym, Perfekcyjnym W Myśli i Działaniu, Tym, Który Wszystko Przekroczył, Znawcą Świata, Niezrównaną Istotą, Poskromicielem Namiętności, Nauczycielem Bogów i Ludzi, Buddą, Czczonym Przez Świat.
