Section: Michał Targowski
Źródło: http://maluchy3miasta.pl/czytelnia/jestem-z-trojmiasta/michal-targowski-zoo-jest-moim-zyciem/ Michał Targowski – Zoo moje życie

(…) Pojawiło się nagle pole dla przedsiębiorczości, do samodzielnego funkcjonowania, zdobywania środków. Nie miałem potrzebnej wiedzy, zresztą pewnie nie ja jeden, ale od samego początku miałem wielkie wsparcie i duży kredyt zaufania ze strony władz miasta. To mi dawało poczucie, że naprawdę mogę próbować coś zrobić, że nikt nie ucina pomysłów, nie krępuje ruchów. Z drugiej strony jednak wiedziałem, że mogę się potknąć. Nigdy nie miałem poczucia, że będę dyrektorem zoo po wsze czasy. Zakładałem, że może zdarzyć się jakiś wypadek, coś pójdzie nie po mojej myśli… Ale choć bywały trudne chwile, udało mi się uniknąć jakichś dramatycznych wpadek. Rosła grupa życzliwych ludzi, którzy gotowi byli udzielić nam wsparcia. Od początku ogromna pomoc płynęła od prezydentów Gdańska, najpierw od Franciszka Jamroża, dziś od Pawła Adamowicza. Wiedząc, że mamy zielone światło w kwestii rozwijania ogrodu, mogliśmy snuć śmiałe plany, tworzyć nowe koncepcje, a w końcu je realizować.
