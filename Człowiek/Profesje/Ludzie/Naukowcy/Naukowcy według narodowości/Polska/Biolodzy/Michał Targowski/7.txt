Section: Michał Targowski
Źródło: https://mrowkojad.wordpress.com/2010/10/15/wywiad-z-panem-michalem-targowskim-dyrektorem-ogrodu-zoologicznego-gdansk-oliwa/ Wywiad z panem Michałem Targowskim – dyrektorem Ogrodu Zoologicznego Gdańsk-Oliwa

Bycie dyrektorem zoo to potrzeba zrozumienia, jaką instytucją jest ogród zoologiczny i jaka jest jego rola w kształtowaniu świadomości społecznej dotyczącej potrzeby istnienia zoo, hodowli ginących gatunków, ratowania ginących gatunków w środowisku naturalnym. To również stworzenie dużej oferty dydaktycznej dla szkół, uczelni wyższych i stały kontakt programowy z instytucjami, które mogą mieć istotny wpływ na rozwój ogrodu. To również, niestety, potrzeba znajomości wielu przepisów prawnych nie tylko dotyczących ochrony zwierząt, ale z dziedziny zarządzania firmą (gdańskie zoo jest jednostką budżetową), zamówień publicznych, finansów i wielu innych. To także administracja, dział techniczny (remonty i konserwacje), zieleń. Oczywiście, jest zastępca (od spraw administracyjnych i technicznych) i kierownicy, którym ufam i którzy mają duży zakres samodzielności w kształtowaniu wizerunku zoo. Być może zarządzanie naszym ogrodem jest o tyle łatwiejsze, bo mamy wypracowany i zatwierdzony miejscowy plan zagospodarowania. Wiadomo więc co i gdzie powinno powstać – nawet z wyprzedzeniem kilkunastu lat. Bycie dyrektorem, to także stały kontakt z władzami Miasta (Urząd…), nasiadówki i posiedzenia… Jako dyrektor bywam na pogadankach przyrodniczych w szkołach.
