Section: Antonina Jelicz
Źródło: Życie codzienne w średniowiecznym Krakowie, wyd. 1966
Zobacz też: amulet, kamień, Kraków, lekarstwo, lekarz, medycyna, ropucha, wąż, żaba

Do Krakowa docierają [w średniowieczu] różne kierunki medyczne, zjawiają się przedstawiciele różnych szkół. Pierwszym znanym z imienia lekarzem był adept szkoły w Montpellier, dominikanin Mikołaj, „zuchwały nowator”, zwolennik empiryzmu w medycynie (...). Za główne źródła lekarstw uważał (...) żaby, ropuchy, węże. W kamieniach widział raczej amulety. Doceniał w pełni ich znaczenie magiczne, zalecał noszenie przy sobie, wieszanie na szyi, ale do wewnątrz radził środki w rodzaju proszku wężowego, ropuszego, maści z węża (na przykład na reumatyzm).
