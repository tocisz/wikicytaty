Section: Antoni Jackowski / O Antonim Jackowskim
Autor: Bolesław Domański
Źródło: Rita Pagacz-Moczarska, Człowiek – instytucja, „Alma Mater” nr 94, lato 2007, s. 85.

Profesor Antoni Jackowski należy do wąskiego grona polskich geografów, którzy wytyczyli nowe, oryginalne pole badawcze w zakresie geografii turyzmu i geografii religii, określając przedmiot i zakres ich badań, opracowując odpowiednią metodologię oraz wykonując szereg prac empirycznych, dokumentujących przydatność przemyśleń i dociekań teoretycznych. Należy do grupy najbardziej twórczych geografów w Polsce zarówno badawczo, jak i organizacyjnie.
