Section: Bogusław Kaczyński
Źródło: http://spoleczenstwo.newsweek.pl/-nie-jestem-gotowy-na-umieranie---boguslaw-kaczynski-do-holowni,78429,4,1.html „Newsweek”, 21 czerwca 2011

(...) w klinice kiedyś przyszedł do mnie lekarz (...) i mówi do mnie: „Gratuluję! Serdecznie gratuluję panu, miał pan dzisiaj wielki, wielki sukces!”. Szukam w głowie, zastanawiam się, pytam: „Powtórzono jakiś program? Który? W którym programie?”. A on: „Nie, nie program. Widzę tutaj, że dzisiaj była kupa!”. Zamurowało mnie z wrażenia. Wydukałem: „Panie doktorze, miałem chyba w życiu większe sukcesy”. A on na to: „Jest pan w błędzie. Ta kupa, zrobiona wtedy, kiedy trzeba i samodzielnie, jest największym sukcesem, jaki może się zdarzyć człowiekowi”.(...) pomyślałem: „Mój Boże! Żyłem w jakiejś ułudzie! Ta kupa jest więcej warta niż Nowy Jork i Paryż, i Rzym, i chiński mur”. Od tego momentu zacząłem trochę inaczej spoglądać na zaszczyty tego świata… To mnie już bawi.
