Section: Andrzej Kapiszewski
Źródło: Teresa Bętkowska, http://www2.almamater.uj.edu.pl/91/08.pdf Przybliżyć Polakom świat – a światu Polskę, „Alma Mater” nr 91, kwiecień 2007, s. 14.

Pustynne emiraty szybko się rozwijały. To sprawiło, że na przełomie lat 80. i 90. w Arabii, a dokładniej rzecz biorąc na Półwyspie Arabskim, Polaków nie brakowało. Dobre zarobki, interesująca praca przyciągnęły tu zarówno budowlańców, jak i lekarzy czy pielęgniarki. Wspaniałe morze i plaże też wabiły tysiące turystów znad Wisły. Dlatego wszystkich tych ludzi należało objąć opieką konsularną. Przede wszystkim zaś stworzyć bazę traktatową, umożliwiającą rozwój korzystnej dla Polski współpracy gospodarczej.
