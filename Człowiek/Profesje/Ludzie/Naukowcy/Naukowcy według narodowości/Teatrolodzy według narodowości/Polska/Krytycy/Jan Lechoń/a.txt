Section: Jan Lechoń
Opis: Matka Boska Częstochowska
Źródło: http://niedziela.pl/artykul/80012/nd/Zapomniana-piosenka-gdzies-pod-sercem Zapomniana piosenka, gdzieś pod sercem ukryta, niedziela.pl
Zobacz też: Maria z Nazaretu

O Ty, której obraz widać w każdej polskiej chacie
I w kościele, i w sklepiku, i w pysznej komnacie,
W ręku tego, co umiera, nad kołyską dzieci,
I przed którą dniem i nocą wciąż się światło świeci.
Która perły masz od królów, złoto od rycerzy,
W którą wierzy nawet taki, który w nic nie wierzy,
Która widzisz z nas każdego cudnymi oczami,
Matko Boska Częstochowska, zmiłuj się nad nami!
