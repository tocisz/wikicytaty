Section: Bogusław Banaszak / O Bogusławie Banaszaku
Autor: Tomasz Ławnicki, dziennikarz
Źródło: http://natemat.pl/198509,profesor-od-kim-ir-sena-i-plagiatu-napisal-analize-o-obradach-w-sali-kolumnowej-powolujac-sie-na-kota-sejmowego Profesor od Kim Ir Sena i plagiatu. Napisał analizę o obradach w Sali Kolumnowej, powołując się na... "Kota Sejmowego", natemat.pl, 5 stycznia 2017
Zobacz też: kryzys wokół Trybunału Konstytucyjnego w Polsce, Platforma Obywatelska, Prawo i Sprawiedliwość

Nie ma jednak wątpliwości, że swego czasu ten proces o plagiat prof. Banaszakowi zaszkodził. Ale właśnie: swego czasu. Dziś to nieaktualne. 7 lat temu Bogusław Banaszak był kandydatem na sędziego Trybunału Konstytucyjnego rekomendowanym przez (nie, to nie żart) Platformę Obywatelską. Wówczas w mediach wypłynęła sprawa plagiatu i PO wycofała swoją rekomendację. Banaszakowi nie zostało wówczas nic innego jak zrezygnować z kandydowania. Jego aktualna działalność wygląda wręcz na zemstę na politykach Platformy za to, co stało się w 2010. Kwestia plagiatu to też nie wszystko, co prof. Banaszak wolałby przemilczeć w swojej biografii. Chodzi o początek jego naukowej kariery. O tym pisał ponad rok temu tygodnik "Polityka". Banaszak zaczynał jako asystent Aleksandra Patrzałka, tak zwanego docenta marcowego (gdy z uczelni po wydarzeniach marca 68 wyrzucono wielu niepokornych naukowców, wówczas tytuły docenta otrzymało wiele osób wiernych partii, mimo iż nie posiadali wymaganej habilitacji). Zajmował się głównie systemami ustrojowymi w komunistycznych krajach Azji. Swój doktorat, co prof. Banaszak pomija w biografiach, pisał o dyktatorze Korei Północnej, Kim Ir Senie. Dla PiS to wszystko wydaje się być bez znaczenia. Przychylność wobec władzy wystarczy.
