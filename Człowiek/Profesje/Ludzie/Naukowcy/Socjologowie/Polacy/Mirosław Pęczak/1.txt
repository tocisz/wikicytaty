Section: Mirosław Pęczak
Źródło: Mirosław Pęczak, https://www.polityka.pl/tygodnikpolityka/spoleczenstwo/1614019,1,wielkanoc-tradycja-miesza-sie-z-folklorem-i-komercja.read Przehandlowana Wielkanoc, polityka.pl

Również pisanki, najpowszechniej znany artefakt świąteczny, mają – jak się okazuje – rodowód przedchrześcijański. Malowanie jajek było praktykowane w kulturach prasłowiańskich. Co ciekawe, jednym ze stałych motywów umieszczanych na owych pogańskich pisankach był solarny symbol swastyki. Wzór ten znała właściwie cała dawna słowiańszczyzna, od Dalmacji aż po Ruś zachodnią, Morawy i ziemie leżące dziś w granicach Polski. Święcenie jedzenia też tkwi korzeniami we wczesnośredniowiecznym pogaństwie i pierwotnie wiązało się z magią uzdrawiającą.
