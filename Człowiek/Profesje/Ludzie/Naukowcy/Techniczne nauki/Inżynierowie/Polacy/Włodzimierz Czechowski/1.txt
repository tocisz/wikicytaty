Section: Włodzimierz Czechowski /  / E
Źródło: http://orka2.sejm.gov.pl/Debata4.nsf/5c30b337b5bc240ec125746d0030d0fc/7ad58ddf39e355f7c12574710034dbf7?OpenDocument wystąpienie na posiedzeniu Sejmu, 13 grudnia 2001

Emeryci, renciści i niepełnosprawni będący kombatantami są osobami najsłabszymi, a jednocześnie najbardziej zasłużonymi dla ojczyzny. Ci ludzie wymagają dzisiaj zwiększonej opieki zdrowotnej. Tymczasem Wysokiej Izbie został przedłożony projekt ustawy zmierzający do zamrożenia dodatków kombatanckich. Niezwaloryzowanie tego dodatku kombatanckiego spotęguje jeszcze bardziej krzywdę kombatantów wynikającą z ukrytych podwyżek czynszu, z racji zużytej wody i odprowadzanych ścieków, lekarstw, komunikacji, a nawet tak prozaicznej sprawy jak opłaty związane z wnoszeniem podań w różnego rodzaju urzędach.
