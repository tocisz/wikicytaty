Section: Francisco Pizarro / O Francisco Pizarro
Autor: Simon Sebag Montefiore, Potwory. Historia zbrodni i okrucieństwa, wyd. Świat Książki, tłum. Jerzy Korpanty, s. 117.

Francisco Pizarro uosabia chciwość, nieludzkie okrucieństwo i bezduszność hiszpańskich konkwistadorów, którzy dążąc do zdobycia nowych ziem, sławy i bogactwa, dokonali bezmyślnego unicestwienia całych cywilizacji Nowego Świata - niedawno odkrytej Ameryki. Niektórzy z nich zaczęli następnie pomagać w zaprowadzeniu rządów prawa na tych bogatych w złoto obszarach, jednak wielu innych prowadziło żywot wędrownych żołnierzy-rozbójników, poszukiwaczy przygód, którzy bezwzględnie wykorzystywali tubylców i wydzierali ziemi jej bogactwa, by pomnażać swe osobiste fortuny. Pizarro zajmuje w historii miejsce jako ten, który dokonał zniszczenia imperium Inków oraz podboju w imieniu hiszpańskiej korony większości Nowego Świata.
