Section: Andrzej Chojnowski
Źródło: http://bazhum.muzhp.pl/media//files/Przeglad_Historyczny/Przeglad_Historyczny-r1970-t61-n1/Przeglad_Historyczny-r1970-t61-n1-s58-72/Przeglad_Historyczny-r1970-t61-n1-s58-72.pdf Prasa polska o śmierci Lenina, „Przegląd Historyczny”, 61, 1970, 1, s. 58.

Śmierć Włodzimierza Lenina, zmarłego 21 stycznia 1924 r. wskutek „daleko posuniętego zwapnienia naczyń krwionośnych i wylewu krwi do mózgu”, była wydarzeniem, które nie mogło pozostać niezauważone i przemilczane poza granicami państwa radzieckiego. W Górkach nad Wołgą umierał człowiek będący uosobieniem całej rewolucji rosyjskiej, a przecież mało było w początkach XX wieku zjawisk, które by „wstrząsnęły światem” w równym stopniu, co owe „dziewięć dni” paź­dziernika 1917 roku.
