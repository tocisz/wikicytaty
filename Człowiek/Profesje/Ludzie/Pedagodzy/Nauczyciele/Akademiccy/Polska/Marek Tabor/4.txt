Section: Marek Tabor
Źródło: Leksykon pokoju, Warszawa 1987, pod red. Józefa Kukułki

Za pomocą argumentów o MAD uzasadniono w sposób "naukowy" m.in. tezę, że wyścig zbrojeń stanowi nieodłączny i naturalny element w całokształcie stosunków Wschód-Zachód (...). Koncepcja "kontroli zbrojeń” stanowiła także inspirację, dostarczała argumentów i uzasadnień dla praktycznej działalności państw kapitalistycznych. Stała ona i stoi nadal w jaskrawej sprzeczności z socjalistyczną koncepcją rozbrojenia, w której wielokrotnie wyrażano gotowość poczynienia radykalnych kroków zmierzających do powszechnej i całkowitej eliminacji materialnych środków prowadzenia wojen.
