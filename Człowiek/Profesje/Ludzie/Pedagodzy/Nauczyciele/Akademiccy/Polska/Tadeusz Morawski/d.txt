Section: Tadeusz Morawski
Źródło: https://www.wiz.pl/8,103.html Napisane tak, by czytano wspak, wiz.pl, 5 czerwca 2012

Natchnienie pojawiło się dopiero przed trzema laty, przy okazji wyjazdu w góry. Jeszcze w drodze zapisałem: Nowy Targ, góry, Zakopane - na pokazy róg, graty won, a potem, gdy byłem ze znajomymi w Bukowinie, ktoś powiedział, że pewien bar mógłby się nazywać "U Korwina". Ani w roku, ani w oku - Bukowina u Korwina, napisałem, wprawdzie może niezbyt sensownie. Wspominałem też dawne wycieczki na Rysy o, na Rysy rano. Wprowadzony w tak podniosły nastrój, zadałem sobie pytanie - co mi dał duch? Odpowiedź przyszła sama co mi dał duch - cud, ład i moc. I tak, z tajemniczych, nieznanych i trudnych do zrozumienia przyczyn, zaczęła się moja przygoda z... palindromami.
