Section: Surangama Sutra

Anando, zapytam cię teraz: kiedy zwykły człowiek mówi, że widzi rzeczy, co rozumie przez „widzenie” i „niewidzenie”?
Ananda odrzekł: Kiedy zwykły człowiek widzi formy dzięki światłu słońca, księżyca lub lampy, jest to zwane „widzeniem”, ale przy braku tego światła nie może dostrzec niczego.
(Budda:) Anando, jeśli to jest zwane „niewidzeniem”, kiedy nie ma światła, nie powinien on zobaczyć ciemności. A jeśli ją widzi, jak zatem może istnieć niewidzenie? Jeżeli, w ciemności, nazywamy to niewidzeniem jedynie dlatego, że nie dostrzega on światła; wtedy, gdy jest światło, i nie dostrzega on ciemności to, znowu, powinniśmy nazwać to niewidzeniem; wówczas, w obu przypadkach, byłoby to niewidzeniem. Ale w tych dwu stanach, które uzupełniają się, natura twego widzenia nie zanika nawet na chwilę. Dlatego, w obydwu przypadkach, mamy do czynienia z faktycznym widzeniem; jak zatem może istnieć niewidzenie? Dlatego, Anando, powinieneś wiedzieć, że kiedy dostrzegasz światło, twoje widzenie nie jest przejrzyste; kiedy widzisz ciemność, twoje widzenie nie jest przesłonięte; gdy postrzegasz pustkę, to nie jest puste; kiedy widzisz przeszkodę, to nie jest utrudnione. Kiedy pojmiesz te cztery stany, powinieneś również wiedzieć, że kiedy twoje absolutne widzenie postrzega Istotę Widzenia, to pierwsze nie jest tym drugim, lecz wciąż różni się od niego; jak może twoje błędne widzenie zobaczyć absolutne widzenie? Jak możesz mówić o przyczynie i warunku tego, co istnieje samo przez się, i o tak zwanej jedności? Jesteście wszyscy ograniczonymi ignorantami i nie rozumiecie nieskazitelnej, czystej Rzeczywistości.
