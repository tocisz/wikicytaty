Section: Marian Mięsowicz / O Marianie Mięsowiczu
Źródło: Marian Nowy, Za co kocha się mistrza?, „Alma Mater”, nr 100, luty 2008, s. 82.

Jestem wzruszony. Nic bowiem nie może lepiej streścić moich emocji w trakcie oglądania przygotowań do wystawy poświęconej profesorowi Mięsowiczowi, temu z moich mistrzów, który ukazał mi cudowny świat żywej fizyki. Patrząc na jego korespondencję, notatki, zdjęcia, widzi się obraz wielkiego uczonego, który był jednocześnie bezpośrednim, ujmującym człowiekiem.
