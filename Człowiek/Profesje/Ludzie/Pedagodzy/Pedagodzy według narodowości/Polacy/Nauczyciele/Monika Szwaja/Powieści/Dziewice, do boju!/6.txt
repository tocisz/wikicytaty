Section: Dziewice, do boju! / C

– Całemu draństwu świata i tak nie dam rady.
– Wiesz, jak mówią bracia Rosjanie? Wsiej wódki nie prapijosz, no striemitsja nada. Całej wódki nie wypijesz, ale starać się trzeba. Ukochane powiedzonko mojego ojca.
– Ono ma ciąg dalszy…
– Mój Boże, dama nie powinna go znać! Żadną miarą! No więc, dlaczego? Dlaczego nie chcesz się starać?
– Z przyczyn praktycznych. Draństwo pozostanie draństwem, ani Rozbickich, ani Niepierowej w aniołów nie przerobię. A stracę na to mnóstwo energii, którą mogłabym przeznaczyć na zrobienie czegoś naprawdę pożytecznego. Tylko jeszcze nie wiem, czego. Ale wymyślę. Daj mi trochę czasu.
