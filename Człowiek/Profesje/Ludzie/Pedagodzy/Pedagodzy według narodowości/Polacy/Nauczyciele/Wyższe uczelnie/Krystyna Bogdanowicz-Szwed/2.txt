Section: Krystyna Bogdanowicz-Szwed
Źródło: Rita Pagacz-Moczarska, CHEMIA ZWIĄZKÓW HETEROCYKLICZNYCH. Rozmowa z prof. Krystyną Bogdanowicz-Szwed, „Alma Mater”, nr 136, nr specjalny 2011, s. 32.

Miałam chyba 11 lat, kiedy zupełnie przypadkowo sięgnęłam po, wypożyczoną przez moją starszą kuzynkę, książkę zatytułowaną Maria Curie, autorstwa Ewy Curie. Byłam wtedy jednak za młoda, żeby zainteresować się chemią, w szkole nie miałam nawet takiego przedmiotu, ale zafascynował mnie wtedy życiorys tej wyjątkowej polskiej uczonej. W klasie ósmej, kiedy wśród obowiązkowych przedmiotów nauczania pojawiła się chemia, mimo że była prowadzona na dość wysokim poziomie, nie byłam nią specjalnie zainteresowana.
