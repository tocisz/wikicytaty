Section: Nawiedzony dom / Dialogi postaci
Źródło: s. 142, 143

– Spotyka się z nim na ulicy.
– Skąd to wiesz? – zdumiał się dziadek.
– Pies powiedział – odparła babcia bez namysłu.
Dziadek usiadł na łóżku.
– Co takiego…?!
– Pies powiedział – powtórzyła babcia. – Bardzo wyraźnie.
Dziadek zatroskał się głęboko. Przechylił się ku babci i przyłożył jej rękę do czoła. Objawy, jego zdaniem, były wielce niepokojące.
– Moja kochana, czy ty czasem po tym wstrząsie nie dostałaś gorączki…?
