Section: Porwanie / W

– W takim wypadku musielibyśmy założyć, że szefem tego przedsiębiorstwa jest kobieta.
– A dlaczego nie? (…)
– Ponieważ ostatnio udowodniono… Szczegółów naukowych nie znam – zastrzegłam się szybko – że kobiety mają mózg inaczej zbudowany. Chętnie w to wierzę, nawet przy identycznym poziomie inteligencji i wykształcenia coś jest w nas jednak inaczej i do ostatniego tchu będę się upierać, że to biologia. Chyba że gdzieś tam, w kimś, nastąpiło drobne wypaczenie, przy obecnym poziomie zatruć chemicznych wszystko jest możliwe, ale byłby to wyjątek, potwierdzający regułę. Baba może mu pomagać. Współdziałać. Ale głównym spiritus movens jest facet. Baba od upiększania, facet od twardej rzeczywistości… Ciekawa rzecz… – zastanowiłam się nagle. – A w innych wypadkach facet wiuwa po obłokach, a twardej ziemi trzyma się baba… Biologia to musi być, ja wam to mówię!
