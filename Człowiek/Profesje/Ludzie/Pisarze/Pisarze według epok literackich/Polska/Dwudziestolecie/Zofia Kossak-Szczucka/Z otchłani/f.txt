Section: Z otchłani / P
Źródło: wyd. Instytut Wydawniczy „PAX”, Warszawa 1958, s. 79

Powiedziano już kiedyś, że najdotkliwsze były w lagrze cztery plagi: chłód, głód, brud i „w ogóle”. To ostatnie określenie wyrażało klimat psychiczny, atmosferę, która bardziej niż pozostałe utrapienia decydowała o tym, że Oświęcim był piekłem. Stanowiła wyraz systemu konsekwentnie przepracowanego, obmyślonego w najdrobniejszych szczegółach, zmierzającego do odczłowieczenia więźniów.
