Section: Katarzyna Ewa Zdanowicz
Źródło: pa, pa, z tomiku Jak umierają małe dziewczynki?, 2003.

nie chcę cię straszyć ale mama mówiła
że za to co mi zrobiłeś pójdziesz do piekła
i nie awansujesz

wyglądam teraz jak Barbie którą podkarmiono
albo myszka miki po trepanacji czaszki

noszę okulary wielkie jak słoneczniki
warkocze chude jak dżdżownice
i piżamę w tłuste biedronki

właściwie wciąż jestem tą samą dziewczynką
której zdjąłeś majtki
