Section: Antoni Zięba
Źródło: http://www.naszdziennik.pl/index.php?typ=po&dat=20070430&id=po12.txt Był wielkim Obrońcą życia, naszdziennik.pl, 30 kwietnia 2007

Już na samym początku mojej działalności pro-life spotkałem się z Księdzem Arcybiskupem Kazimierzem Majdańskim u Niego w diecezji. Wtedy był pasterzem diecezji szczecińskiej i urzekła mnie Jego wielka wiara w Opatrzność Bożą i fakt, że Bóg jest Stwórcą życia każdego człowieka, a obrona życia jest istotnym zadaniem każdego katolika. Wiemy, że Arcybiskup miał ciężkie przejścia związane z okresem okupacji, i to, co mnie w Nim urzekło, to także fakt, że mimo tych doświadczeń totalitaryzmu na swojej osobie był tak mocno uwrażliwiony na ochronę życia każdego człowieka.
