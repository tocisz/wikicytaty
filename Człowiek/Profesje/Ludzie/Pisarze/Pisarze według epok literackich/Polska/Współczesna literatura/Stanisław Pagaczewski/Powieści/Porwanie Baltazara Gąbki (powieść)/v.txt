Section: Porwanie Baltazara Gąbki (powieść) / Pozostałe cytaty
Źródło: rozdział XIII, W jaskini Mlekopija

(…) po kilku krokach zauważył wbity w ziemię patyk, do którego przyczepiona była jakaś kartka. Zbliżywszy się, odczytał znajdującą się na niej informację:
Między dwunastą a drugą po południu nie budzić, bo śpię.
Nieco dalej znajdowała się druga tabliczka:
Nudziarzom, krzykaczom i poborcom podatkowym wstęp surowo wzbroniony. (…)
Na trzeciej tablicy nasi podróżni przeczytali następujący tekst, wypisany drukowanymi literami:
PRZYPADKOWY PRZECHODNIU! JEŻELI MYŚLISZ, ŻE POCZĘSTUJĘ CIĘ WINEM – JESTEŚ W GRUBYM BŁĘDZIE. I DLA GOŚCI, I DLA SIEBIE MAM WYŁĄCZNIE MLEKO. MOŻE BYĆ KWAŚNE.
