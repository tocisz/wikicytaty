Section: Stanisław Sterkowicz
Źródło: Nieludzka medycyna – lekarze w służbie nazizmu

Zjawisko przeistoczenia się medycznego etosu w profesjonalne zabijanie bezbronnych ofiar ukazuje nam najczarniejszą stronę człowieczeństwa. W tym wypadku nie byli to prymitywni troglodyci ani psychopatyczni mordercy, lecz elita społeczeństwa – profesorowie, doktorzy medycyny, wykształceni lekarze, biolodzy, chemicy, farmaceuci. Okazali się nadspodziewanie łatwo przekształcalni w wyrafinowanych oprawców, zdolnych do najokrutniejszych bestialstw. Lekarze hitlerowscy okryli wielką hańbą najbardziej szczytne ideały medycyny. Zbrodnie zostały dokonywane przez lekarzy w imię fałszywej nieludzkiej ideologii.
