Section: Ketling / O Ketlingu
Autor: Andrzej Stojowski, W ręku Boga, Wydawnictwo Plus, Londyn 1997, ISBN 1 85917 071 4, s. 577.

Pan des Tournelles niechętnie myślał o swym poprzedniku u boku Krzysi i najchętniej dałby gdzie schować na strychu skądinąd piękny - przyznać można! - portret Christine w czarnej szacie wdowiej z hiszpańską kryzką, z Jeannot tulącym się do jej kolan i trzymaną w palcach lewej ręki miniaturą Ketlinga. Wspaniałej urody mąż ten był i zginął tak marnie! Co za pomysł wysadzać się w powietrze, kiedy sułtan tak łaskawie warunki kapitulacji Kamieńca podpisać raczył! Jeszcze od biedy zrozumieć Wołodyjowskiego, ale Ketling, Szkot?
