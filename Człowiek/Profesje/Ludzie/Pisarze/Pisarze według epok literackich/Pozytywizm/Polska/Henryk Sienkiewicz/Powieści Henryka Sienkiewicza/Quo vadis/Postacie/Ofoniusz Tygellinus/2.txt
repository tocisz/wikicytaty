Section: Ofoniusz Tygellinus / O Ofoniuszu Tygellinusie
Autor: Krzysztof Majchrzak
Źródło: Krzysztof Łukaszewicz, Igrzysko Kawalerowicza, czyli jak kręcono Quo vadis, wyd. Egmont, Warszawa 2001, ISBN 83-237-9971-7, s. 53-54.

Jako Tygellin traktuję Nerona niczym ojciec niesforne dziecko, które jest, po pierwsze, złe, po drugie, debilne. Ale zawsze jest to stosunek ciepły, czasem wręcz rodzinny. Tygellinus przewyższa tych serwilistycznych dworaków, zeszmaconych augustianów, którzy - w uzasadnionym zresztą strachu przed nieobliczalnością rozgniewanego Nerona - posuwali się do absurdalnej wręcz uległości. On jest świadom swojej przewagi nad Neronem, którą daje mu perfekcyjna wiedza o układach personalnych, funkcjonujących w systemie władzy niczym naczynia połączone.
