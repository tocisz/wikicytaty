Section: Dom z kwiatów

„Na przykład uroda”, odarła Baby: „Śliczna jasna cera, oczy prawie niebieskie i ta ładniutka, słodka buzia – żadna inna dziewczyna przy drodze nie ma tylu stałych klientów, a każdy chętnie postawi ci tyle piwa, ile tylko dasz radę wypić”. Ottilie przyznała, że to prawda, i z uśmiechem wyliczała dalej swoje atuty: „Pięć jedwabnych sukienek i para pantofelków z zielonego atłasu, trzy złote zęby warte trzydzieści tysięcy franków, a pan Jamison albo ktoś inny podaruje mi kolejną bransoletkę. A jednak...”. Westchnęła, bo inaczej nie potrafiła wyrazić rozżalenia.
