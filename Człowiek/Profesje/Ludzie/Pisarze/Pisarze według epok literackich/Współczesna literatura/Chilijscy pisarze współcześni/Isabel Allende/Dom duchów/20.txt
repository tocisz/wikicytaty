Section: Dom duchów
Opis: o Feruli Trueba.

W ciągu długich lat samotności i smutku jej emocje i uczucia wyklarowały się i zredukowały do kilku strasznych i wspaniałych namiętności, które wypełniały ją całkowici. Nie był zdolna do drobnych niepokojów, małostkowych urazów, skrytych zazdrości, aktów litości, chłodnych pieszczot, uprzejmej grzeczności czy powszedniej troskliwości. Należała do istot, które rodzą się dla jednej wielkiej miłości, przesadnej nienawiści, apokaliptycznej zemsty i najwznioślejszego bohaterstwa, lecz nie mogła zrealizować swojego przeznaczenia na miarę tego romantycznego powołania i spędziła swe płaskie i szare życie w czterech ścianach pokoju chorej matki, w nędznych slumsach, na pokrętnych spowiedziach tak spalała się ta rosła kobieta o bujnych kształtach, gorącokrwista, stworzona do macierzyństwa, zbytku, działania i żarliwości.
