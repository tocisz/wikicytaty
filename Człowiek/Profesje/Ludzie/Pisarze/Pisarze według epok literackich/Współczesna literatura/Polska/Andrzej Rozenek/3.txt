Section: Andrzej Rozenek
Źródło: http://rozenek.blog.onet.pl/Lewica-i-lewica,2,ID435629103,n blog.onet.pl, 12 września 2011
Zobacz też: SLD

Koleżanki i koledzy z SLD! Ruch Palikota nie walczy z Wami, tylko zagospodarowuje elektorat, który sami osierociliście. Poza tym, nikt Wam nie dał monopolu na lewicę, nigdzie nie jest napisane, że tylko Wy możecie zabiegać o głosy wyborców. Idziecie ramię w ramię z „towarzyszami”, którzy w kościele czują się tak samo świetnie jak Marek Jurek (…) To wszystko jest dla Was być może krępujące. Pewnie wielu z Was nie bawią homofobiczne bon moty posła z Radomia. Być może pamiętacie, (…) kto obdarował antysemitę i komuchożercę prałata Jankowskiego koncesją na wydobycie bursztynu. Może nawet i się tego wstydzicie. Niektórzy z Was pewnie nawet jeszcze pamiętają, kto wymyślił Komisję Majątkową. Ale w imię jednej partii i jednego wodza należy o tym nie mówić, bo to szkodzi… (…) Przez 22 lata współtworzycie państwo, w którym kościół ma z roku na rok coraz więcej do powiedzenia, a bieda i ubóstwo to jedyna prężnie rozwijająca się dziedzina życia społecznego.
