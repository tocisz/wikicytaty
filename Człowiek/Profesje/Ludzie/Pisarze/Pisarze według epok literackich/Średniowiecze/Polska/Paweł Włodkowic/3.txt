Section: Paweł Włodkowic / O Pawle Włodkowicu
Autor: Feliks Koneczny, Polskie logos a ethos, Wydawnictwo Antyk, s. 390, 391.

Delegaci polscy wieźli z sobą uczony traktat scholastyczny: De potestate papae et impertoris respectu infidelium. Autorem był Paweł Włodkowic z Brudzewa, doktor dekretów, rektor uniwersytetu krakowskiego, kanonik i kustosz katedralny krakowski, genjusz, godzien, by go stawiać, jako odkrywcę, obok Kopernika, byśmy go czcili i szczycili się nim na równi z tamtym.
Dokonał on dwóch odkryć:
1) że względem pogan obowiązują te same prawa, jak względem chrześcijan;
2) że nie wolno narzucać wiary przemocą. (…)
Twierdzenia Brudzewskiego, tak proste dziś dla nas, a spotykane i w poprzednich epokach, były na owe czasy rewolucyjnemi. (…) Brudzewski zadał Krzyżakom klęskę cięższą niż Witold i Zyndram z Maszkowic.
