Section: Kir Bułyczow / Zbiór opowiadań Pierestrojka w Wielkim Guslarze
Źródło: Co dwa buty, to nie jeden

– Ty Sasza – powiedział Lew Chrystoforowicz Minc – usiłujesz osiągnąć coś, co jest niemożliwe w obszarze istniejącej fizyki. Takie działanie nie ma szans powodzenia.
– No, nie wiem. – Sasza Grubin wpakował długie palce w swą kędzierzawą czuprynę – Ale wierzę w upór.
– W upór żuczka, który odpada od szyby i znowu lezie do góry. A dokąd – sam nie wie.
Po tych słowach Lew Chrystoforowicz ostrożnie zdjął z szyby zmęczonego żuczka i wyrzucił go przez lufcik.
– Według praw fizyki, Sasza, wieczny silnik nie jest możliwy.
– Wiem – zgodził się Grubin – Ale poprzedni model kręcił się przez trzy dni.”
