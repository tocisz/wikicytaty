Section: Upiorny legat / Dialogi postaci
Opis: rozmowa Alicji i Joanny.
Źródło: s. 86, 87
Zobacz też: Dania, poczta, wódka

– Muszę wyprawić jubileusz – powiedziała Alicja (…). – Dziesiątą rocznicę przyjazdu do Danii i pracy w tym biurze. (…) w żaden sposób się nie wyłgam, chyba żebym umarła.
Rada, żeby wobec tego raczej umarła, nie wydała mi się w pełni słuszna. Tym bardziej obstawałam przy wołowym mięsku. Omówiłyśmy jeszcze resztę menu, po czym obiecałam wysłać jej barszczyk moskiewski i nieco alkoholu.
– Tylko nie wysyłaj więcej niż pół litra na raz – ostrzegła (…). – Wyślij parę razy po pół litra, może któreś przejdzie bez cła. Te dranie już mnie specjalnie pilnują i chyba nauczyli się na pamięć wszystkich polskich wódek.
– Napiszę po angielsku, że to sok malinowy – zaproponowałam. – Albo czekaj, powiedz mi zaraz, jak jest po duńsku sok malinowy, to napiszę po duńsku. U nas nikt tego nie zrozumie, a oni jak zwykle, uwierzą w słowo pisane. Może przejdzie.
