Section: Marcin Świetlicki / O Marcinie Świetlickim
Autor: Magda Opoka, Ładnie tu u pana, „Akcent” nr 4, 2001.

Marcin Świetlicki jest zmęczony. Albo, jeśli cytować jego własne słowa, „rozproszył się”. (…) Był zajęty występowaniem na scenie, w radiu i telewizji. Był zajęty tworzeniem Marianny G. Świeduchowskiej i jej książki. Był zajęty jeszcze mnóstwem innych czynności i w rezultacie nie starczyło mu czasu na poezję. Ostatni tomik Świetlickiego Czynny do odwołania raczej nie zachwyca.
Winę za to ponosi między innymi popularność, która przecież zawsze ma swoją cenę. Nawet jeśli jest się znanym poetą, co, wiadomo, w dzisiejszych czasach nie brzmi zbyt dumnie, to rozpoznawalność nazwiska i twarzy ma swoje nieprzyjemne konsekwencje.
