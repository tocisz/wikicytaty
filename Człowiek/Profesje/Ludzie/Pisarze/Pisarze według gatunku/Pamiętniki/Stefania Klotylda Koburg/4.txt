Section: Stefania Klotylda Koburg / O Stefanii Klotyldzie Koburg
Autor: Sigrid Maria Grössing, Kobiety za kulisami historii, op. cit., s. 102.

(…) młoda belgijska księżniczka już wkrótce zwróciła uwagę wiedeńskiego dworu swymi niedyskrecjami i plotkami. Niestosownie wystrojona, pokazywała się publicznie, gdzie tylko mogła, wcale nie pytając, czy ktoś chce ją widzieć, czy nie. (…) W cesarskiej rodzinie nie zdawano sobie sprawy, że Stefania, po smutnym dzieciństwie na belgijskim dworze, gdzie rodzicie stosowali wobec niej również fizyczne kary, przybyła do Wiednia zupełnie nieprzygotowana i nieuświadomiona, by poślubić najbardziej porywczego i najtrudniejszego mężczyznę owych czasów. Nie mając szansy, by dojrzeć duchowo, sama musiała znaleźć drogę w otaczającym ją w Wiedniu labiryncie. Nikt nie podarował jej czerwonej nici, przeciwnie (…). Niemal czatowano na to, że Stefania znowu powie lub zrobi coś niestosownego, popełni faux pas, na które znów będzie się można oburzać. Jak mogła być podporą dla Rudolfa, skoro sama tak bardzo potrzebowała pomocy?
