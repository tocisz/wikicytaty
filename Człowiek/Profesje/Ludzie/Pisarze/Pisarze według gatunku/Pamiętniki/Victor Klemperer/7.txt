Section: Victor Klemperer / Dzienniki 1933–1945
Opis: 14 listopada 1933, dwa dni wcześniej odbyło się referendum w sprawie, czy Niemcy powinny wystąpić z Ligi Narodów połączone z wyborami do Reichstagu.

Głosowałem w niedzielę. Na pytanie plebiscytowe odpowiedziałem nie i na karcie wyborczej do Reichstagu też napisałem nie. Eva oddała obie kartki czyste. Nieomal akt męstwa, gdyż wszyscy liczyli się z możliwością złamania tajności wyborów.(...) Mimo wszystko gdy wczoraj obwieścili z triumfem: 93 proc. głosów za Hitlerem! 40,5 miliona na tak. 2 miliony na nie. 39,5 miliona za Reichstagiem, 3,5 miliona głosów nieważnych – byłem zdruzgotany, i niemal w to uwierzyłem (...) Jeśli wszędzie czytam i słyszę to samo, to zaczynam w to wierzyć. A jeśli nawet ja ledwie potrafię się przed czymś takim obronić – jakże mogą się przed tym obronić miliony naiwnych ludzi?
