Section: Stanisław Latałło / O Stanisławie Latalle
Autor: Tadeusz Sobolewski, Uśmiech Anandy w: Portret niedokończony, Kraków 2005

Dramat, który jest udziałem Latałły (...), polega na tym, że nie mieści się on w swoim losie. Jego dusza nie może znaleźć spokoju. Latałło udzielał tego niepokoju filmom, w których występował, przy których pracował i które sam robił.(...) Powraca w nich obsesyjnie charakterystyczna dla sztuki polskiej tamtych lat świadomość wyobcowania: dlaczego żyję tu i teraz, w tych, a nie w innych ramach? Ale z drugiej strony, podobnie jak w całej ówczesnej sztuce, przebija się w tych filmach metafizyczne pytanie o drogę wyjścia, przemiany, przekroczenia czasoprzestrzennych ram, losu i śmierci.
