Section: Lou Reed / O Lou Reedzie
Autorka: Karolina Korwin-Piotrowska, http://www.tvnstyle.pl/aktualnosci,1865,n/nowy-felieton-karoliny-korwin-piotrowskiej-smutny-to-czas,104232.html Smutny to czas, tvn.style.pl, 31 października 2013.

Jakiś komediant coś napisał na portalu społecznościowym, jak zwykle kiepsko i niezbyt kulturalnie i cała miniona niedziela należała w mediach do niego i jego kolejnych, coraz bardziej żenujących wpisów radośnie cytowanych przez brukowe i nie tylko portale. (…) Ów komediant wygrał nawet z tym, że odszedł jeden z największych wizjonerów i artystów rocka, czyli Lou Reed. Policzyłam – newsów o chamskich wpisach było więcej niż refleksji nad tym, że nie ma wśród nas jednego z największych i najbardziej inspirujących artystów XX wieku. Jakbyśmy nie zauważyli albo nie chcieli zauważyć, co jest ważne, a co jest chwilowa fanaberią.
