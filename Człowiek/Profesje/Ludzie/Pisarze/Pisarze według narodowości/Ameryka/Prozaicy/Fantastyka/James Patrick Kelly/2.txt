Section: James Patrick Kelly / 10.16 do jednego

Gdy byłem dzieckiem, samotność mi nie przeszkadzała. Teraz, kiedy dysponuję wiedzą, jaka została mi przekazana, jest ona dla mnie trudna. Och, mam wielu przyjaciół, wszyscy oni są wspaniałymi ludźmi, ale ci, którzy mnie znają, twierdzą, że jest jakaś cząstka mojej osoby, której nigdy nie ujawniam. To prawda. Nie sądzę, że kiedykolwiek zdołam opowiedzieć komuś o tej historii z Crossem, o tym, czego nie zdołałem dokonać tamtej nocy. Byłoby to wobec nich nieuczciwe.
