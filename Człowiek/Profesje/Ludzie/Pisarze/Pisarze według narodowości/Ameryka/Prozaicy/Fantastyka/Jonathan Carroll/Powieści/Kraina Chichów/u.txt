Section: Kraina Chichów

Saxony podeszła do tablicy, ujęła kawałek kredy i zaczęła rysować coś koło naszych imion - pani Lee i mojego. Już jej szkice kukiełek przekonały mnie, że jest zdolną rysowniczką, ale tym razem przeszła samą siebie.
Lady Oliwa - bardzo wierna, szybka kopia słynnej ilustracji Van Walta - oraz ja, staliśmy nad grobem Marshalla France'a. Nad nami, na boku, siedział France i operował sznurkami poprzyczepianymi do nas obojga we wszystkich możliwych miejscach. Była to niewątpliwie zręczna karykatura, ale w świetle tego, co mówiła Anna, również niepokojąca.
