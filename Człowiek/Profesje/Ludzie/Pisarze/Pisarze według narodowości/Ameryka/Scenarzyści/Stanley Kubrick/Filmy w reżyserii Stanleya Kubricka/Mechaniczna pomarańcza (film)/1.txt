Section: Mechaniczna pomarańcza (film) / O Mechanicznej pomarańczy
Autor: Angela Errigo, Mechaniczna pomarańcza w: 1001 filmów, które musisz zobaczyć pod red. Stevena Jaya Schneidera, wyd. ELIPSA, Warszawa 2004, ISBN 83-7265-062-4, tłum. zespół, s. 536.

Fascynująca wizja Kubricka, pokazującego najbliższą przyszłość, zawiera też zabawne z dzisiejszej perspektywy szczegóły. Bohater słucha muzyki z winylowych płyt, pisze na maszynie IBM, zaś przemoc, za którą się go karze, jest według obecnych standardów raczej umiarkowana. Trzeba jednak powiedzieć, że obraz ukazujący chuliganów rozładowujących bezmyślnymi wybrykami swoje znudzenie jest zatrważająco aktualny. Podobnie jak centralny problem filmu - bezradność jednostki wobec machiny państwowej. Bardzo wystudiowany i miejscami dość zabawny film z niesamowitą ścieżką dźwiękową. Mechaniczna pomarańcza ciągle robi na nas wrażenie mimo że widzieliśmy już liczne naśladownictwa tego filmu.
