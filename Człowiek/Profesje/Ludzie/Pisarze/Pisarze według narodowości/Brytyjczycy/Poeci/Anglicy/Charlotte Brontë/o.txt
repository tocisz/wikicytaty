Section: Charlotte Brontë / O Charlotte Brontë
Opis: podczas nauki w Roe Head.
Autor: Mary Taylor
Źródło: Anna Przedpełska-Trzeciakowska, Na plebanii w Haworth, op. cit., s. 88, 89

Wiedziała, że przyjdzie jej zarabiać na chleb, że musi wybrać zawód, a pracę nad sobą podjęła od początku. Myśl o samokształceniu nie opuszczała jej nawet w szkole. Pragnęła wyrobić sobie smak. Powiadała zawsze, że jeśli idzie o twardy zmysł praktyczny i użytkową wiedzę, i tak ją zdobędziemy, z konieczności, i że najbardziej nam potrzeba tego, co uwrażliwia i wysubtelnia nasze umysły. Na każdą najdrobniejszą informację tyczącą malarstwa, rzeźby, poezji i muzyki rzucała się jak na złoto.
