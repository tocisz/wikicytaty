Section: Harry Potter i Czara Ognia (książka) /  / Zaklęcia Niewybaczalne
Opis: odrabiając pracę domową z wróżbiarstwa.

– Nie mam zielonego pojęcia, co to wszystko oznacza – rzekł, patrząc na długie kolumny obliczeń.
– Wiesz co? – powiedział Ron, którego włosy sterczały we wszystkie strony, bo przez cały czas w rozpaczy wichrzył je sobie palcami. – Chyba trzeba wrócić do starych, wypróbowanych metod przepowiadania przyszłości.
– Co… zmyślić?
– No jasne – odpowiedział Ron, zgarniając stosy notatek ze stołu i zanurzając pióro w kałamarzu.
– W następny poniedziałek – mówił, pisząc – prawdopodobnie nabawię się kaszlu, na co wskazuje niesprzyjająca koniunkcja Marsa i Jowisza. – Zerknął na Harry'ego. – Przecież ją znasz… trzeba tylko powypisywać mnóstwo złych przepowiedni, a ona to kupi.
