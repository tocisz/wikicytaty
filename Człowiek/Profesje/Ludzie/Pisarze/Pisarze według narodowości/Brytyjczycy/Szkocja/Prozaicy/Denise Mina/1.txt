Section: Denise Mina
Źródło: Ostatnie tchnienie (2007), tłum. Maciej Świerkocki

Przyglądając się swojemu odbiciu w lusterku wstecznym, Paddy zobaczyła, że twarz ma spuchniętą od płaczu. Mogła udawać, że to ze zmęczenia.
– Przecież dopiero wstałam – powiedziała sobie. – Spałam jak zarżnięta i właśnie się obudziłam.
Zadygotała, bojąc się mimo wszystko wejść do redakcji bez zbroi, czyli swojej profesjonalnej, sztucznej dziennikarskiej miny. Dawniej była w redakcji kimś tak mało znaczącym, że mogłaby się powiesić przy swoim biurku i nie sprowokowałaby tym żadnych komentarzy, ale te czasy dawno już minęły. Dziś miała znane nazwisko, dużo zarabiała – no i była kobietą.
