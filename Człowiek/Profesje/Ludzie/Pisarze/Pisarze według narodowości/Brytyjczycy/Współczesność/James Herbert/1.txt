Section: James Herbert / Nikt naprawdę (2003)

Najpopularniejsze religie są elastyczne, wielusetletnie dogmaty nagle zostają zmodyfikowane lub po prostu przestają być dogmatami, bo kościół musi iść z duchem czasu, musi się zmieniać, żeby pasować do współczesnego świata, w którym wartości ubywa, a zasady moralne okazują się niepoprawne politycznie. „To prawda, że kiedyś was straszyliśmy. Ale, widzicie, zmieniły się nasze poglądy na te sprawy”. Ciekawe tylko, co na to wszystko powiedzieliby ci, którzy w przeszłości ponieśli karę za to, co kiedyś było grzechem śmiertelnym, a obecnie nim nie jest.
