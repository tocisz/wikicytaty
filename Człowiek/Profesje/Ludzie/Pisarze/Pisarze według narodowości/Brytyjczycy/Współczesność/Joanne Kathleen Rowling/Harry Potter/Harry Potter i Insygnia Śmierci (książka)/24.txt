Section: Harry Potter i Insygnia Śmierci (książka) /  / Bitwa o Hogwart

(…) A potem ktoś podniósł się od stołu Ślizgonów i rozpoznał Pansy Parkinson, która podniosła trzęsącą się rękę i krzyknęła:
– On jest tutaj! Potter jest tutaj! Niech ktoś go złapie!
Zanim Harry zdążył coś powiedzieć, zrobiło się zamieszanie. Siedzący przed nim Gryfoni powstali jak jeden mąż, zwróceni twarzami nie do niego, ale do Ślizgonów. Potem wstali Puchoni i prawie w tym samym momencie Krukoni, wszyscy plecami do Harry’ego, wszyscy wpatrzeni w Pansy Parkinson, a Harry, oniemiały z wrażenia i wzruszony, ujrzał wynurzające się spod wszystkich peleryn i rękawów różdżki.
