Section: Bernard z Morlay
Źródło: De contemptu mundi (1140), tłum. Tadeusz Brzostowski
Zobacz też: Imię róży, śmierć

Gdzież jest teraz blask Babilonu? Gdzież jest straszliwy
Nabuchodonozor i moc Dariusza, i ów Cyrus wielki? 
Zniknęli niby koła obracane siłą. 
Sława ich pozostała i rośnie, lecz oni obrócili się w proch. 
Gdzież jest kuria Juliańska, gdzie Juliańska procesja? Przeminęła, Cezarze! 
A byłeś najgroźniejszy, najpotężniejszy, na świecie całym. 

Gdzież są Mariusz i Fabrycjusz, któremu złoto było obce? 
Gdzież jest zaszczytna śmierć i wiekopomny czyn Paulusa? 
Gdzież jest boski głos Filipik, gdzie niebiański głos Cycerona? 
Gdzież jest przychylność Katona dla obywateli i jego gniew na rebeliantów? 
Gdzie jest Regulus? I gdzie Romulus albo gdzie Remus? 
Wczorajsza róża istnieje tylko z imienia, imiona tylko puste zostały.
