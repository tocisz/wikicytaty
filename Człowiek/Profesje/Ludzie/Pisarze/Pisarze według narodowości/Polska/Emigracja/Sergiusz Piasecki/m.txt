Section: Sergiusz Piasecki / O Sergiuszu Piaseckim
Autor: Ewa Tomaszewicz, Żywot człowieka uzbrojonego, „Ale Historia”, w: „Gazeta Wyborcza”, 30 stycznia 2012.

Choć nie był zaprzysiężonym członkiem organizacji (AK), kierował tzw. Egzekutywą wykonującą wyroki wydane przez podziemne sądy. Do jego najsłynniejszych akcji należało zdobycie w 1943 roku tajnych dokumentów aresztowanego przez gestapo kierownika Biura Informacji i Propagandy Wileńskiej AK Zygmunta Andruszkiewicza. To uchroniło przed aresztowaniem Józefa Mackiewicza, a samemu Piaseckiemu przyniosło Brązowy Krzyż Zasługi z Mieczami.
