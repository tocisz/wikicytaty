Section: Maksymilian Tchoń / inne
Źródło  Próbuję nawiązywać więź. Sonata  [w: ] https://opt-art.net/helikopter/7-9-2020/maksymilian-tchon-wiersze/ 28. 08. 2020.

ten pień 
 
namówią na wędrówkę w głąb siebie
a on i tak nie przekroczy wieczornej tajemnicy sucha ziemia
i mokry poniedziałek każdego tygodnia wyglądający tak samo 
wybitna osobistość sportów zimowych zimą pusty i wymodlony 
 
przyjechał jako niemowlę ze śpiewem siewcy
tak głodne ale mądre jego słoje rozbiją dzisiejszy świat
i odetchnie kilkoma kroplami żywicy

marzeniem być wśród sowich i stać się pomnikiem przyrody 
czy znasz język demokracji na choć jednym mokrym liściu?
