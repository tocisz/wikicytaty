Section: Zemsta (film 2002) / O Zemście
Autor: Konrad J. Zarębski
Źródło: Andrzej Kołodyński, Konrad J. Zaręba, Słownik adaptacji filmowych, Wydawnictwo Park Sp. z.o.o., Bielsko-Biała 2005, ISBN 83-7266-322-X, 321-322.

Dokonana przez Andrzeja Wajdę inscenizacja Zemsty (...) to spektakl wirtuozerski, w gwiazdorskiej obsadzie, zachowujący szacunek dla tekstu oryginału, z pietyzmem dla kostiumu i dekoracji. Świetnym pomysłem okazało się wyprowadzenie akcji na świeże, zimowe powietrze, co zarówno podkreśliło filmowość dzieła, jak i przydało mu dynamizmu. Porywczy Cześnik Gajosa, kunktatorski Rejent Seweryna, tchórzliwy samochwał Papkin Polańskiego, bynajmniej nie safandułowaty Dyndalski Olbrychskiego - Zemsta Wajdy błyszczy w każdym calu, stanowiąc godne zamknięcie doronku reżysera.
