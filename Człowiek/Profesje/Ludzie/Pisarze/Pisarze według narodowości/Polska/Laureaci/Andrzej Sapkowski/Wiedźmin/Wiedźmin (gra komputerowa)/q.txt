Section: Wiedźmin (gra komputerowa) / Król Gonu

– Znowu się spotykamy, Wilku. Myślisz, że wypełniłeś swoje przeznaczenie?
– Salamandra dogorywa, niebawem będzie tylko wspomnieniem…
– Salamandra nic nie znaczy, była tylko cząstką chaosu, narzędziem szaleńca, którego przed chwilą zabiłeś. Wciąż nie znasz swojej przeszłości, nie wiesz dlaczego przywrócono cię do życia. Nie odnalazłeś swojego przeznaczenia.
– Słowa, słowa, słowa…
– Zawsze sprawnie się nimi posługiwałeś. Pozwól więc, że przypomnę twoje słowa: „Jest śmierć, ale jest też wybór. Nie będę się oglądał przez ramię. Znajdę Salamandrę i wypełnię przeznaczenie!”. Myliłeś się. Przybyłem aby zabrać duszę człowieka, z którym nie raz krzyżowałeś drogi, tak zostało zapisane. Możesz ze mną walczyć ale rezultat zawsze będzie ten sam – śmierć.
– Zależy tylko czyja. Dla mnie to dość istotna różnica
– Mnie zabić nie można. Zdołasz tylko odroczyć swój koniec, ale on i tak nadejdzie… Zajmijmy się jednak tym, który już nie żyje. Spójrz na swe czyny wiedźminie. Stałem za twymi plecami, gdy przybyłeś do Kaer Morhen, zwiastując upadek twierdzy. Obserwowałem cię, gdy sądziłeś mieszkańców podgrodzia i odszedłeś, zostawiając za sobą krew i ogień. Sprowadziłeś śmierć na Raymonda, narażałeś Shani w imię własnych celów. Z każdym twoim krokiem narastał chaos. Zostawiłeś za sobą dziesiątki istnień zaszlachtowanych wiedźmińskim mieczem. Rzuciłeś pod nogi Scoia’tael złoto, rozpętując nowe rzezie. Opuściłeś Wyzimę, zostawiając za sobą chaos, tylko po to, by sprowadzić zagładę na Odmęty. Każda twoja decyzja pociąga za sobą dalsze zniszczenia, każdy wybór prowadzi do większego zła. Wyzima płonie, Zakon i Scoia’tael wykrwawiają Temerię. Czy neutralność nie zaczęła smakować gorzko? Nie broń się wiedźminie. Jesteś zwiastunem burzy. Idealnym narzędziem zniszczenia. Gdziekolwiek idziesz postępuje za tobą śmierć i chaos. Zarówno teraz, jak i przed laty… Zaakceptuj to. Chcesz walczyć? Niech i tak będzie. Tu skończy się twoja ucieczka przed śmiercią. Dobądź miecza.
– Już się bałem, że wybierzesz szachy…
