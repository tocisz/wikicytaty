Section: Paweł Włodkowic / O Pawle Włodkowicu
Autor: Stanisław Wielgus, Polska średniowieczna doktryna ius gentium, Lublin 1996, s. 72.

W ujęciu Włodkowica wolność jest kategorią pierwotną, to znaczy przysługującą człowiekowi od początku istnienia, nie zaś kategorią historyczną, jaką jego zdaniem jest własność. Tak więc niewolnictwo i poddaństwo nie są czymś naturalnym, lecz sztucznym, wprowadzonym przez ludzi. Wolność przysługuje każdemu, kto jest człowiekiem, a więc także poganom. Pociąga ona jednak za sobą odpowiedzialność – za siebie i za innych. Bycie prawdziwie wolnym nie jest więc łatwe.
