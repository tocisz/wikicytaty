Section: Jerzy Maciejewski
Opis: o pacyfikacji wsi ukraińskich na Wołyniu i Tarnopolszczyźnie w listopadzie 1919 roku.
Źródło: Igor Rakowski-Kłos, http://wyborcza.pl/alehistoria/7,121681,25387153,rekwiruje-sie-co-sie-da-gdzies-w-kaciku-gwalci-dziewczeta.html#S.W-K.C-B.4-L.1.maly "Rekwiruje się, co się da, gdzieś w kąciku gwałci dziewczęta". Polska w listopadzie 1919 r. oczami świadków, „Ale Historia”, wyborcza.pl, 9 listopada 2019.
Zobacz też: stosunki polsko-ukraińskie

Druga ekspedycja karna. (…) Podobno nieustępliwe chłopstwo ponowiło napad na jakiś oddział hallerczyków i teraz my do spółki z batalionem, z którego pochodził napadnięty oddział, mieliśmy iść czynić sądy.
Więc oto Ludwiszcze. Potem historia jakżeż znana, wyprawy karne mają swój ustalony program: najpierw się „rekwiruje”, co się da, gdzieś w kąciku po cichu gwałci dziewczęta i kobiety (za cenę niezabierania inwentarza żywego lub niepalenia sadyby), w końcu podpala się pewną ilość chałup i… odchodzi w spokoju.
