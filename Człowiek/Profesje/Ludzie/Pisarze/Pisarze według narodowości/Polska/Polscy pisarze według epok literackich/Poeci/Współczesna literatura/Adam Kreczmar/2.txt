Section: Adam Kreczmar / O Adamie Kreczmarze
Autor: Maria Czubaszek
Źródło: Artur Andrus, Maria Czubaszek, Każdy szczyt ma swój Czubaszek. Maria Czubaszek w rozmowie z Arturem Andrusem, 2011

Był nieuleczalnie chory. Dzięki staraniom rodziny często wyjeżdżał za granicę na operacje, ale lekarze nie dawali mu nadziei na długie życie. I rzeczywiście trzydzieści osiem lat to nie jest długo. Ale imponowało mi w nim, że nie rezygnował z tego życia. Jak ktoś mu mówił, że nie powinien palić, pić wina, które uwielbiał, zawsze mówił, że woli żyć krócej, ale po swojemu.
