Section: Quo vadis (film 2001) / O Quo vadis
Autor: Kazimierz Rajnerowicz, Nie będzie żadnej rewolucji, Wydawnictwo Krytyki Politycznej, Warszawa 2019, ISBN 978-83-66232-52-5, s. 202.

Kilka dni po WTC w polskich kinach ma premierę superprodukcja Quo vadis, w której Franz Maurer zostaje arbitrem elegancji, Michał Bajor zupełnie na poważnie stara się zrobić z Nerona pieśniarza z prawdziwego zdarzenia, a starożytni Rzymianie niechcący zasuwają w adidasach, ratując się przed ogniem, który wygląda tak, jakby ział nim z sąsiedniej sali smok CGI z adaptacji Wiedźmina z Żebrowskim. Polacy się starają, ale im nie wychodzi. (...) W następnym roku popkultura stara się już opowiadać nieco inne historie - celebracja wiary, męstwa czy drobnomieszczańskiej przedsiębiorczości nie wychodzi, więc celebruje się porażkę.
