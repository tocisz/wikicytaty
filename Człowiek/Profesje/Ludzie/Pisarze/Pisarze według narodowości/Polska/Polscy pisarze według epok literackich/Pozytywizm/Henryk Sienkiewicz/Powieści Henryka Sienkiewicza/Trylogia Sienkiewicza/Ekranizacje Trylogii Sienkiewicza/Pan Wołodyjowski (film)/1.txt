Section: Pan Wołodyjowski (film) / O Panu Wołodyjowskim
Autor: Stanisław Janicki, Film polski od A do Z, Wydawnictwa Artystyczne i Filmowe, Warszawa 1977, s. 79.

Pan Wołodyjowski to film zrealizowany z dużą sprawnością i kulturą. Widowisko jest barwne, urozmaicone, jednocześnie nie uchybiające dobremu smakowi. Zachowana została równowaga między scenami nastrojowymi i lirycznymi a batalistyką i przygodą. Walory artystyczne i wychowawcze idą w parze z rozrywkowymi. Nic więc dziwnego, że krytyka przyjęła film reżyserowany przez Jerzego Hoffmana przychylnie, a publiczność uznała go za jeden ze swych ulubionych utworów.
