Section: Danuta Mostwin / O Danucie Mostwin
Autor: Alina Kochańczyk, Nie tylko kobiety, „Akcent” 2004, nr 3–4.

Danuta Mostwin jeszcze nie tak dawno była w Polsce pisarką nieznaną. Dopiero w latach 80. pierwsze książki tej – jak się to wtedy określało – emigracyjnej autorki pojawiły się w księgarniach i od razu wzbudziły zainteresowanie odbiorców, a także uznanie krytyków, czego wyrazem było przyznanie pisarce w 1990 roku nagrody im. Bolesława Prusa.
