Section: Nawiedzony dom / Dialogi postaci
Źródło: s. 156

– On był, bo on jest element – wyjaśnił Pawełek. – Ale pan nie może łazić tam, gdzie włażą różne elementy.
– I w ogóle on był w nocy, jak nikt nie widział – poparła brata Janeczka.
– Ja bym też ewentualnie mógł w nocy…
– No co pan…? – zgorszył się Pawełek. – To bandyci zakradają się w nocy, a nie milicja!
Kapitan zreflektował się pośpiesznie, szybko gasząc blask żalu, że nie przedstawił się rodzeństwu jako bandyta.
