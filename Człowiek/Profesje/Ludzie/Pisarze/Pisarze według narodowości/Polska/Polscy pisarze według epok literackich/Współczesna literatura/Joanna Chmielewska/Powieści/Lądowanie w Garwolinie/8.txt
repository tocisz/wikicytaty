Section: Lądowanie w Garwolinie / Dialogi postaci
Źródło: s. 27, 28
Zobacz też: Stanisław Lem

– Mamy Lema – przypomniał sobie doradca techniczny. – Mamy Wellsa. Bradbury pisał… Nie pamiętam dokładnie, co oni tam naszklili o wyglądzie zewnętrznym… I ten pisał, zdaje się najwięcej, ten… No, jakże on się nazywał? Na samo „H”… No!
– Horacy – podpowiedział życzliwie satyryk.
– Co…? Zwariowałeś, Horacy o pojazdach kosmicznych?!
– Chciałeś na samo „H”…
– O rany boskie, ten, jakże mu tam, no, ten, który pierwszy zaczął, wystrzelili się na księżyc w kuli armatniej…
– Verne – podpowiedział sekretarz redakcji. – Rzeczywiście, na samo „H” i przez „ó” kreskowane.
