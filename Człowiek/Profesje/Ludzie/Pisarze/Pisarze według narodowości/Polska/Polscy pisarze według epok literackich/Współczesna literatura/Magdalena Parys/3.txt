Section: Magdalena Parys / Tunel

Po wchłonięciu NRD przez Republikę Federalną Niemiec nikomu już nie zależało na likwidacji czegokolwiek i kogokolwiek. Niemiecka Republika Demokratyczna i ludzie, którzy ją tworzyli, dobrzy i źli, uczciwi i nieuczciwi, pozbawieni tożsamości zniknęli. Jak ja na przykład. Pozostał po nas animowany „Piaskowy Dziadek" sypiący dzieciom piasek w oczy. Wie pan, że to najdłuższy serial animowany na świecie?
