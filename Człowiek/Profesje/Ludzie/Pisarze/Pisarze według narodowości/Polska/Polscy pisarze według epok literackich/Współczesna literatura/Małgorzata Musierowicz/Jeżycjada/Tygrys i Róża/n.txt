Section: Tygrys i Róża / Dialogi
Źródło: s. 158, 159

– Poproszę dokumenty. Karta rejestracyjna wozu, prawo jazdy.
 – Nie mam – odrzekła desperacko Natalia (…).
 – Czego pani nie ma?
 – Niczego. (…)
 – Do kogo należy ten pojazd?
 – Do Tomka (…). Kowalik. To uczciwy człowiek. On nie wiedział, że ja biorę jego samochód…
 – Wzięła pani samochód bez zezwolenia właściciela? Pani wie, jak to się nazywa? (…)
 – Prawo jazdy ma pani od kiedy? (…)
 – Ja… nie mam go wcale.
 – Jak to?
 – Oblałam egzamin z manewrów.
 – O, Jezu najsłodszy! I pani tak sobie jedzie bez prawa jazdy, cudzym samochodem, sto dwadzieścia na godzinę, na wiadukcie?
 – Nie rozumiem. Dlaczego na wiadukcie nie wolno jeździć sto dwadzieścia na godzinę, a gdzie
indziej można? (…)
 – Dlatego, proszę pani, że na wiadukcie
obowiązuje ograniczenie szybkości do pięćdziesięciu!
 – A skąd ja to miałam wiedzieć? (…)
 – Bo był znak!!!
 – Ale ja nie zauważyłam znaku, bo się bardzo spieszyłam. (…) Goniłam kogoś.
