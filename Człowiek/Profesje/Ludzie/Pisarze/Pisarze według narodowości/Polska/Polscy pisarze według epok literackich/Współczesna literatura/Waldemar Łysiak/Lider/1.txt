Section: Lider
Postać: Denis Dut
Źródło: s. 162.

Będziemy pakować szpilki w dupsko czerwonego totalitaryzmu, chłopie, i tak właśnie zaistniejemy, to jedyna droga. Gazetek patriotycznych w Polonii jest mnóstwo. Wychodzą wszędzie, w Kanadzie, w Australii, w Stanach i tutaj, a różnią się tylko papierem, krojem czcionki i grafiką łamów. Wszędzie to samo solenne dopierniczanie komuchom, przypominanie Katynia i Gułagu, wyliczanie stalinowskich czystek, wskazywanie leninowskiego wagonu zaplombowanego przez Niemców, piętnowanie ubecji torturującej akowców, identyczna mantra co tydzień, chór! My się musimy wyłamać z tego chóru, przejawić oryginalność.
