Section: Longinus Podbipięta / O Longinusie Podbipięcie
Autor: Jacek Kaczmarski (wg Henryka Sienkiewicza), http://www.kaczmarski.art.pl/tworczosc/wiersze_alfabetycznie/kaczmarskiego/p/pan_podpipieta.php Pan Podbipięta, 26 października 1989

– Krwi, krwi, krwi! – krzyczał pan Zagłoba
Na widok trupa pana Podbipięty.
– Krwi! – zawrzasnęła zbaraska załoga
A Litwin chwiał się, do belek przybity
Święty Sebastian strzałami przeszyty
Słodki, niewinny, cichy, obojętny.
Rycerz bez skazy, co jak smok gruchotał
Czerń (co jest czerń? Dzisiaj nie ma czerni)
Na jasnej twarzy ślad grotu i cnota,
Której się Longin radośnie wyzbyłby
Po tym, jak jednym ciosem zerwał trzy łby
Ludzi, o których wierzył – że niewierni…
