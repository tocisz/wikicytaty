Section: Józef Mackiewicz / O Józefie Mackiewiczu
Autor: Paweł Jasienica, Moralne zwłoki szlachcica kresowego, „Świat”, 1955.

Fragmenty późniejszej powieści „Droga donikąd” my, Polacy z Wilna, mieliśmy możność czytać w „Gońcu”, hitlerowskiej gadzinówce, założonej w roku 1941. Józef Mackiewicz był jej współpracownikiem i filarem. (…) – Ohyda! Ohyda! (…) Służyłem w Armii Krajowej, miałem przydział do propagandy, więc pilne czytanie szmatławców zaliczało się do moich obowiązków. Pisywało się zresztą o Józefie Mackiewiczu już wtedy, w prasie podziemnej. Nie przypuszczałem, że utwory z „Gońca” przyjdzie mi po kilkunastu latach znowu czytać, ale wydrukowane w Londynie (…) i szeroko reklamowane w prasie tamtejszej, jako jedyna prawdziwie polska literatura.
