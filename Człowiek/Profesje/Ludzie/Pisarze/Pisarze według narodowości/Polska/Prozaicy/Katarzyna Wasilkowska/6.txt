Section: Katarzyna Wasilkowska / Królestwo, jakich wiele
Źródło: s. 22.

– Etykietę mamy sztywną jak kołnierzyk nadwornego liczykrupy. W końcu nam też należy się coś od życia. Ja, na przykład, z przyjemnością poparadowałbym w kalesonach przy sobocie, a gronostaje wkładałbym tylko w święta państwowe.
– A ja bym chciała poopalać się w bikini – wyznała nieśmiało miłościwa pani.
– Tak jest! I koniec ze ścinaniem głów za bekanie przy stole! – zawołał miłościwy król, wznosząc pięść.
