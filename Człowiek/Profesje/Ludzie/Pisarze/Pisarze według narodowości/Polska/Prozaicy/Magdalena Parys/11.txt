Section: Magdalena Parys / Wypowiedzi
Źródło: rozmowa Beaty Kęczkowskiej Magdalena Parys: Aż się we mnie trzęsie. „Wysokie Obcasy extra”, październik 2015

Media wciąż za mało inwestują w polskiego czytelnika, mało tego, one w ogóle w niego nie wierzą, jakby nie istniał. Według „speców” rynek książki to nie jest rynek, który się opłaca. Ludzie chcą czytać, szanują pisarzy, przychodzą na spotkania, ale muszą o nich wiedzieć, a jak mają wiedzieć, skoro mainstrem wyparł książkę z telewizji i radia? Do czego to podobne, żeby w środku Europy książka niemal nie istniała w telewizji? Czy widziała pani kiedyś w polskich wiadomościach, żeby ktoś tam opowiadał o książkach przez pięć minut, na przykład o jakimś bestselerze albo jakiejś niesamowitej książce? Nie, prawda?
