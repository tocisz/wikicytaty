Section: Antoni Lulek / O Antonim Lulku
Autor: Zdzisław Jerzy Adamczyk, Wstęp w: Stefan Żeromski, Przedwiośnie, Zakład Narodowy imienia Ossolińskich – Wydawnictwo, Wrocław-Warszawa-Kraków-Gdańsk-Łódź 1982, ISBN 8304010801, s. 66–67.

Lulek został ukazany jako demagog przemawiający najczęściej sloganami i „utartymi formułkami”. (…) Jest także Lulek sekciarzem i dogmatykiem, z największą niechęcią odnoszącym się do działającej również w środowisku robotniczym, a więc konkurencyjnej, Polskiej Partii Socjalistycznej. (…) Zespół cech, w jakie Lulek został wyposażony, a także stylistyka cytowanych fragmentów narracji, nie wolna od akcentów ironicznych, nie pozostawiają najmniejszych wątpliwości, że reprezentant polskich komunistów jest dla narratora postacią wyraźnie antypatyczną, że narrator opowiada o nim z wyraźną intencją zdyskredytowania komunisty. Temu samemu celowi służy także – charakterystyka stosunku Lulka do Baryki.
