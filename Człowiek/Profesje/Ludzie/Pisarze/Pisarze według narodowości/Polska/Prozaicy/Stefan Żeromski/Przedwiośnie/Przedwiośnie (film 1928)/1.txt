Section: Przedwiośnie (film 1928) / O Przedwiośniu
Autorzy: Barbara i Leszek Armatysowie, Film fabularny w latach 1930-1934 w: Barbara i Leszek Armatysowie, Wiesław Stradomski, Historia filmu polskiego (tom II: 1930–1939), Wydawnictwa Artystyczne i Filmowe, Warszawa 1988, ISBN 8322103689, s. 251.

Ostatnie wspólne dzieło zespołu Libkow-Stern-Szaro, Przedwiośnie według Żeromskiego, wypuszczone na ekrany w grudniu 1928 roku, nie wróżyło jednak niczego dobrego. Pozbawienie utworu pisarza myśli ideowej pozwalało przypuszczać, że również następne filmy patriotyczne tego zespołu nie będą grzeszyć głębią historiozoficznych przemyśleń, czy choćby tylko rzetelną oceną przedstawionego tła historycznego. Tak się też stało.
