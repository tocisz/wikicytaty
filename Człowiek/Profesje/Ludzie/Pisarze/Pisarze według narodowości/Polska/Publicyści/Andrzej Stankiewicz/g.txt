Section: Andrzej Stankiewicz
Źródło: https://www.tygodnikpowszechny.pl/spokoj-ponad-sily-157373 Andrzej Stankiewicz Spokój ponad siły, tygodnikpowszechny.pl, 28 stycznia 2019.
Zobacz też: Beata Mazurek, Grzegorz Schetyna, Jarosław Kaczyński, Paweł Adamowicz, Prawo i Sprawiedliwość

Ta scena mówi o Jarosławie Kaczyńskim więcej niż tysiące słów. Dwa dni po śmierci Pawła Adamowicza, w Sejmie Grzegorz Schetyna wspomina prezydenta Gdańska, jest minuta ciszy i modlitwa. Kaczyński przychodzi po uroczystości – to spóźnienie zaplanowane. Wchodząc na salę, przepuszcza w drzwiach rzeczniczkę PiS Beatę Mazurek, także z rozmysłem spóźnioną. W ten sposób pokazuje jednocześnie dwa sprzeczne kulturowo oblicza: że jest tradycyjnie szarmancki wobec kobiet i całkowicie bezlitosny wobec zmarłego. Cudzego zmarłego.
