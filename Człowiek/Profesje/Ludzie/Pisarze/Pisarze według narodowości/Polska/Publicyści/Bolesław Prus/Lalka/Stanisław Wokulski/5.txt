Section: Stanisław Wokulski / O Stanisławie Wokulskim / Inne
Autor: Rafał Ziemkiewicz, W skrócie, Fabryka Słów, Lublin 2009, ISBN 978-83-7574-109-4, s. 189.

Jedyna w naszej literaturze postać przedsiębiorcy. Zostaje nim z przypadku, po fiasku marzeń o karierze naukowej. Do pieniędzy dochodzi przez małżeństwo z bogatą wdową, potem szybko zbija fortunę na spekulacji, a potem już tylko trwoni ją na beznadziejne próby wkupienia się do klasy próżniaczej, odrzucając kolejne propozycje uczciwego interesu. Fakt, że polska literatura nie zdołała wygenerować lepszej postaci biznesmena, jest dojmującym dowodem rozbratu inteligencji, utrzymującej się głównie z budżetu państwa, z narodem, który w socjalizmie handlował na potęgę, a kapitalizm powitał wysypem ulicznych "szczęk".
