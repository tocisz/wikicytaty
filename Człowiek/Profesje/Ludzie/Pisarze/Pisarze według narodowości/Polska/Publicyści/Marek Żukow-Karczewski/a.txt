Section: Marek Żukow-Karczewski / G
Źródło: http://mbc.malopolska.pl/dlibra/docmetadata?id=13564&from=publication&tab=1 Niemcewicz mniej znany, „Życie Literackie” nr 27, 9 lipca 1989, s. 10.
Zobacz też: Julian Ursyn Niemcewicz

Gdybyśmy w swoich sądach o wybitnych ludziach przeszłości kierowali się jedynie notkami encyklopedycznymi i poważnymi monografiami, obraz minionych epok wydałby się nam wielce ponury, a ludzie poważni, smętni i do znudzenia pryncypialni. Między linijkami tekstu wyliczającego zasługi, stanowiska i osiągnięcia niewiele, niestety, pozostaje miejsca dla człowieka z krwi i kości. A to przecież codzienne bytowanie tworzyło koloryt epoki, natomiast zalety, przywary i narowy ludzi przeciętnych i wielkich stanowiły niewyczerpalny temat rozmów i plotek, którym z równym zainteresowaniem poświęcała uwagę ulica, jak i salony.
