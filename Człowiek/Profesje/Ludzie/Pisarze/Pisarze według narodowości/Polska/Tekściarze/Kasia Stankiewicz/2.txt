Section: Kasia Stankiewicz / O Katarzynie Stankiewicz
Autor: Aneta Kyzioł, Cień orła, „Polityka” 2006, nr 26, s. 66.

(...) zaśpiewała największy hit w dziejach zespołu – Orła cień – piosenkę o absurdalnym tytule i treści, której stopień skomplikowania dobrze oddaje odpowiedź udzielona swego czasu przez piosenkarkę: Też się kiedyś nad tym zastanawiała, rozmawiała nawet o tym z zespołem, ale nie doszli do żadnych wniosków. Hit nie jest jednak do rozumienia, hit jest do odczuwania – dlatego nikomu nie przeszkadzały frazy w stylu: „Przemierzał życia sens, / Bezpamiętnie gasił gniew”.
