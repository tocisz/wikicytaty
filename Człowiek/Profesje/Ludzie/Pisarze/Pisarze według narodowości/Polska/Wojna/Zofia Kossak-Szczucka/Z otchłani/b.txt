Section: Z otchłani / N
Źródło: wyd. Instytut Wydawniczy „PAX”, Warszawa 1958, s. 127

Nieprawdopodobne niemieckie zakłamanie sprawiało, że tam, gdzie nic nie było wolno, równocześnie wolno było wszystko, o ile dana jednostka była dość bogata, by odpowiednio zapłacić. Jeśli sumienie pozwalało jej obracać zawartość sutych paczek na stroje i łapówki, zamiast dzielić ją między otaczających głodomorów, jeśli prócz tego posiadała pewną dozę życiowego sprytu – mogła mieć wszystko, czego zapragnęła.
