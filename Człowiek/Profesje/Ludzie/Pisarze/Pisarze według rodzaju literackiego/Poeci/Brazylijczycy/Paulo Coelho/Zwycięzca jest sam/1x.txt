Section: Zwycięzca jest sam /  / Gabriela Sherry (vel Lisa Winner)

Gabriela bierze głęboki oddech. Poza cierpliwością nie ma nic do stracenia. Zrobi, co uzna za stosowne, a potem pójdzie na plażę, albo wróci do łóżka, żeby odespać poprzednią noc. Musi odpocząć, jeżeli chce dobrze wyglądać na wieczornych koktajlach. Ogarnia ją dziwny, przyjemny spokój. Czuje się nagle bezpieczna i kochana. Cieszy się, że żyje. Przecież nikt jej nie każe znosić z pokorą poniżania. Po raz pierwszy od wielu lat czuje, że wstępują w nią siły, z których istnienia nawet nie zdawała sobie sprawy.
