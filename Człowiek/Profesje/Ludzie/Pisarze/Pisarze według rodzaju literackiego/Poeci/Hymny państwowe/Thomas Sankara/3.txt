Section: Thomas Sankara / O Thomasie Sankarze
Autor: Marek Berowski, Biedni i prawi, „Angora”, nr 45 (1221), 10 listopada 2013, s. 79.

Zamordowano wtedy [w 1987 roku] jednego z najbardziej światłych Burkińczyków tamtych lat – prezydenta Thomasa Sankarę. Choć to komunista (nazywano go nawet Che Guevarą Afryki, choć nie mordował przeciwników politycznych jak tamten) w kilka lat (...) uczynił więcej dla Burkiny Faso niż wszyscy inni przywódcy kraju razem wzięci. Za jego kadencji powstały setki szkół i placówek medycznych, zaczęto szczepić dzieci (m.in. w ciągu jednego tygodnia zaszczepiono ich 2 mln, co stanowi do dziś rekord). Reforma rolna uczyniła półpustynne Burkina Faso samowystarczalne żywnościowo. Wspierał kobiety – jego rząd jako pierwszy w Afryce zakazał obrzezania, fundowane przez niego programy wspierały aktywność zawodową kobiet, powoływał je na wysokie stanowiska państwowe. To Sankara otworzył pierwszy w kraju supermarket, a także jako zdolny gitarzysta skomponował hymn państwa. (...) Wprowadzając marksistowskie prawa, nacjonalizując ziemie i surowce mineralne, głosząc antykolonialne hasła, Sankara naraził się zachodnim koncernom. (...) W 1983 (...) Francja zorganizowała zamach, który odsunął go od władzy. Wtedy na krótko.(...) Ta lekcja niczego go nie nauczyła. Wierny socjalistycznym hasłom wciąż reformował kraj, wyrzucał francuskich doradców i instruktorów.
