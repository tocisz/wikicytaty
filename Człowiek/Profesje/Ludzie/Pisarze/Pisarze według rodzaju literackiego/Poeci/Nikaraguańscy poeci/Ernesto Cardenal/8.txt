Section: Ernesto Cardenal / O Erneście Cardenalu
Autor: Robert Czarkowski, Wróciłem z piekła (spisał i oprac. Błażej Kusztelski), Oficyna Wydawnicza G&P, Poznań 2000, ISBN 83-7272-019-3, s. 98–99.

W policyjnym areszcie opowiadałem współuwięzionym o sytuacji politycznej polskiego Kościoła, o kardynale Wyszyńskim, o Nowej Hucie, o krzyżach. Bardzo ich to interesowało. Władze sandinowskie powołały bowiem w Nikaragui kościół ludowy, którego przywódcą został Ernesto Cardenal, minister kultury i homoseksualista. Sandiniści sądzili, że tym sposobem zmniejszą popularność i poparcie dla Kościoła katolickiego w swoim kraju. Sami uważali się za chrześcijan i głosili, że nie można być dobrym chrześcijaninem, nie będąc marksistą. Wiele osób opowiadało mi różne historie na temat Ernesto Cardenala na przykład o jego kontaktach seksualnych z dziećmi i młodzieżą w jego domu. Przypomniałem sobie zdjęcie, które zrobiono przy okazji wizyty papieża w Nikaragui: w 1982 roku podczas powitania na lotnisku w Managui jakiś zakonnik klęka i chce pocałować Ojca Świętego w rękę, a papież robi taki gest, jakby mu groził. To był właśnie Ernesto Cardenal.
