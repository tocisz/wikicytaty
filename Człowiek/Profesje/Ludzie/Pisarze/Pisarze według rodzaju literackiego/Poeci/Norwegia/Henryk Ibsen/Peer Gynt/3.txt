Section: Peer Gynt / O sztuce
Autor: Rafał Sabara
Źródło: Urszula Wolak, http://www.e-teatr.pl/pl/artykuly/137854.html Peer Gynt jest Piotrusiem Panem, „Polska Gazeta Krakowska” nr 92, 20 kwietnia 2012

Nowatorski przekład sztuki Ibsena autorstwa Andrzeja Krajewskiego-Boli jest nafaszerowany odnośnikami do współczesności. Dzięki temu Peer Gynt wnikliwie analizuje otaczającą nas rzeczywistość, opowiadając o ludziach, którzy żyją ułudą, wolą świat sztucznie wykreowany, daleki od jakiejkolwiek prawdy. Peer Gynt żyje właśnie w takim świecie. Uważa, że może jeszcze wszystkiego spróbować, że ma na to wszystko czas. Jeśli uznać to za cechę charakterystyczną dla Piotrusia Pana, to Peer Gynt jest nim niewątpliwie. To bohater, który nieustanie czegoś szuka, ale nie bardzo wie, jak to „coś” nazwać.
