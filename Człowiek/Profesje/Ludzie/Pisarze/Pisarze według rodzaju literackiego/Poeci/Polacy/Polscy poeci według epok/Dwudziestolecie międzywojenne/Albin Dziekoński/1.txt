Section: Albin Dziekoński
Zobacz też: sen

Śni mi się, że mam mocne
bajkowo mocne szczęki.
Gdy je zacisnę –
wniwecz się obracam,
w posmyczek dymu cienki.
Ukryłem się w popiele,
zdradziecki dymek płowy,
mogę po cichu –
(nikt mnie nie potępi)
uwędzić urząd skarbowy.
 A jednak węszą, węszą...
nakryli mię nareszcie.
„Czegoś podpalił –
nasz urząd skarbowy?”
Sadzają mię w areszcie.
I oto sąd, świadkowie,
ksiądz, rabin, pop i mufti...
„Przysuń się, łotrze –
a ja dymu dymu...
wieję sobie przez lufcik.
