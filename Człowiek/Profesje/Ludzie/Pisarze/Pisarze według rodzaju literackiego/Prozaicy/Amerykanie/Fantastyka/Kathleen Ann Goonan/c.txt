Section: Kathleen Ann Goonan / Most

W dzisiejszych czasach mało kto potrzebuje prywatnych detektywów. Żyjemy wszak w dobie cudów i dziwów, kiedy czyjąś ukochaną, a nawet czyjeś symulakrum, że się tak wyrażę, można umieścić w kokonie w firmie Sztuczny Człowiek Nelsona (w pełni koncesjonowanej przez coś, co zostało z rządu Stanów Zjednoczonych) przy Wilson Boulevard i wszczepić jej dowolny rodzaj fizycznego bądź emocjonalnego gadżetu, na jaki ktoś ma ochotę. Bądź tylko mu się tak wydaje.
