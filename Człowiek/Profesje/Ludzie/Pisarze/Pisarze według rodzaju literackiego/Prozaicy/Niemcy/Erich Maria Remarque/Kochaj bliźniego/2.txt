Section: Kochaj bliźniego

Ich krew miała tę samą temperaturę, ich oczy miały tę samą budowę, nerwy reagowały na te same podniety, myśli biegły tymi samymi torami – a jednak dzieliła ich przepaść; zadowolenie jednego było udręką drugiego, jeden był posiadaczem, drugi wyrzutkiem, dzieląca ich otchłań była małą kartką papieru, na którym widniało jedynie nazwisko i parę dat bez znaczenia.
