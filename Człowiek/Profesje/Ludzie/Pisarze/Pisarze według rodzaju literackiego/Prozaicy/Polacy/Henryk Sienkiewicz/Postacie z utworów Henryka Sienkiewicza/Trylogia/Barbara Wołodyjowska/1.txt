Section: Barbara Wołodyjowska / O Barbarze Wołodyjowskiej
Autor: Magdalena Zawadzka
Źródło: Barbara Wachowicz, Filmowe przygody małego rycerza, Wydawnictwa Artystyczne i Filmowe, Warszawa 1973, s. 229.

Profesor Stanisław Tarnowski oceniał Basię zbyt poważnie i z namaszczoną grozą. Sienkiewicz – z uwielbieniem i lubością. Ja starałam się ją trochę zrozumieć. Ją – w czasie kiedy żyła. Przecież nie urodziła się jako Lady Makbet z żądzą mordu w sercu. Prawda – panny siedemnastowieczne były przeważnie takimi Krzysiami-trusiami, władającymi jedynie bronią Kupidyna. Ale zdarzały się i panie znakomicie przerastające swoją epokę, a może tylko nasze o niej wyobrażenie?
