Section: Edmondo De Amicis / Serce
Źródło: http://www.polona.pl/dlibra/doccontent?id=26410 Mała wideta lombardzka, wyd. Gebethner i Wolff, Warszawa 1938, s. 57–58.

Wtem jeden z oficerów rzucił mu swój medal zasługi. Inny znów pochylił się i ucałował zimne czoło chłopca. A kwiaty padały ciągle, na bose nożyny, na piersi skrwawione, na jasną główkę jego. A on jak gdyby spał na trawie, otulony w sztandar, z tą białą twarzą, cichy, uśmiechnięty… właśnie jak gdyby czuł biedny chłopczyna tę pośmiertną sławę i jak gdyby był rad, że życie oddał za Lombardię swoją.
