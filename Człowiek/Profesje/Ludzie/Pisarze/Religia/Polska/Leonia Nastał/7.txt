Section: Leonia Nastał
Opis: Pisma Sługi Bożej Leonii Marii Nastał siostry Profeski Zgromadzenia Służebniczek NMP Niepokalanie Poczętej w Starej Wsi, t. 3, s. 184–185.
Źródło: o. Joachim Roman Bar, s. Janina Bernadeta Lipian – Polscy święci. Służebnica Boża Leonia Maria Nastał, t. 2, op. cit., s. 276.

Dusza moja pełna jest radości – może niedługo dobiję już do przystani błogosławionej – a tam nie pragnę używania rozkoszy – ale miłości Jezusa. Już nie będzie snu, posiłku i wszystkiego, czym na ziemi też zajmować się musimy. Będzie ustawiczna – bez końca trwająca wizja Boga, a w Nim – Niepokalanej naszej Matki, Aniołów i świętych… Brak sił, wysoka temperatura, a nade wszystko wewnętrzne przeczucie mówi, że Jezus przygotowuje wszystko do ostatniej podróży. Będzie to podróż najmilsza ze wszystkich.
