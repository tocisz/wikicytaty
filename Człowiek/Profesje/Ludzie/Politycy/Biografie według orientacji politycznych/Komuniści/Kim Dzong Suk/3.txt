Section: Kim Dzong Suk / O Kim Dzong Suk
Autor: Kazuko Kobayashi, Byłam pokojówką w domu Kim Dzong Il Sunga, [w:] The True Story of Kim Jong Il, Seul 1993, s. 28–29, cyt. za: Waldemar Jan Dziak, Kim Jong Il, Wydawnictwo Trio, Instytut Studiów Politycznych Polskiej, Akademii Nauk, Warszawa 2004, s. 12.

Na początku 1946 roku, po klęsce Japonii w drugiej wojnie światowej, wracałam do domu z Mandżurii. Zostałam zatrzymana przez władze koreańskie i zmuszona do pracy jako pokojówka. (…) Kim Jong Suk była grubiańską kobietą, która w dodatku nie wiedziała, jak się ubrać. Chodziła boso po podwórku. Była bardzo szybka w skubaniu kurczaka z piór. To wystarczyło mi, abym mogła sobie wyobrazić jej zachowanie w przeszłości, w czasie partyzanckiego życia w lesie.
