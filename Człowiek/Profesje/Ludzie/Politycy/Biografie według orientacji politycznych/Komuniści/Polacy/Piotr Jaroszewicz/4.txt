Section: Piotr Jaroszewicz / O Piotrze Jaroszewiczu
Autor: Jerzy Urban, Alfabet Urbana. Od UA do Z, Polska Oficyna Wydawnicza BGW, Warszawa 1990, ISBN 838516703X, s. 71.

Nigdy nie miałem przyjemności poznać ani widzieć choćby z daleka premiera Jaroszewicza. Pamięć o nim żyje jednak u urzędników URM, wśród których 9 lat pracowałem. Wiem więc, że to w ogóle nie był premier we współczesnym rozumieniu tego urzędu, tylko rodzaj ekonoma u pana Gierka, dobrego rządcy zarządzającego folwarkiem pod nazwą Polska. Opowiadano np., że kiedy Jaroszewicz jadąc do pracy zobaczył na szosie przejechanego psa, to kazał potem swym urzędnikom jeździć, aż go znajdą, i posprzątać truchło – takie miał zmartwienia. Nazywało się to gospodarnością.
