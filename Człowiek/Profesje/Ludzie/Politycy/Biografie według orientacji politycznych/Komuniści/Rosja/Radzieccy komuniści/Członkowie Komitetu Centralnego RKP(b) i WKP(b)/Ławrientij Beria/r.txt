Section: Ławrientij Beria / O Ławrientiju Berii
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, wyd. Świat Książki, Warszawa 2010, s. 245.

Niski, przysadzisty, łysy i z biegiem lat coraz grubszy, Beria miał płaską twarz, duże, mięsiste usta, oliwkową cerę i szarobłękitne oczy widoczne zza połyskliwych binokli. Jednocześnie był człowiekiem niezwykle energicznym, dowcipnym, szybkim w działaniu i dociekliwym, namiętnym czytelnikiem książek historycznych. (…) Według jednego ze swoich popleczników „Beria bez najmniejszego wahania zabiłby swego najlepszego przyjaciela”. Niektórzy z jego bliskich współpracowników twierdzili, że gdyby Beria urodził się w Stanach Zjednoczonych, zostałby zapewne dyrektorem General Motors. Z drugiej strony – ze swym zamiłowaniem do intryg, trucicielstwa, tortur i morderstw – z pewnością dałby sobie znakomicie radę także na dworze Borgiów.
