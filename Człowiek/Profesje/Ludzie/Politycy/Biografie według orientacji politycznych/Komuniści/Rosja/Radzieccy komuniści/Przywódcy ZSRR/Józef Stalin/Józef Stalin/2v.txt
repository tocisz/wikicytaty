Section: Józef Stalin / O Józefie Stalinie / W poezji
Autor: Wiktor Woroszylski, Ballada o Stalinie w Krakowie i krokach rewolucji

Lecz nie zagłuszyć, nie zadusić nigdy niczym
odgłosu kroków, który rośnie, potężnieje:
świt co dzień wstawał na przedmieściach robotniczych
i budził kroki. Walka trwała, i trwał gniew.
Jak naszych bito, jak w defach katowano!
Ale milczeli i oczu nie spuszczali,
o rewolucji chroniąc myśl swą twardą
i w sercu hasło, niby pancerz – Stalin.
