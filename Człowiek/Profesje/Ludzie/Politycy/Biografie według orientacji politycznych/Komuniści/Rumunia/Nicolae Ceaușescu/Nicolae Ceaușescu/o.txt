Section: Nicolae Ceaușescu / O Nicolae Ceaușescu / Inne
Autor: Przemysław Słowiński, Dyktatorzy i ich kobiety. Seks, władza i pieniądze, Wydawnictwo Videograf, Chorzów 2013, ISBN 9788378351320, s. 174.

Kiedy zapytano Andruta, jakie imię pragnie nadać synowi, ten wybełkotał: – „Nicolae”. – „Ale przecież masz już syna Nicolae, pierworodnego zresztą” – zaprotestowała rodzina. Szewc ściągnął usta w pijanym grymasie, marszcząc czoło w potwornej męce myślenia. – „Nicolae” – wydukał uparcie i głowa opadła mu na piersi, ponieważ sen chwycił go gwałtowny. Nie było rady. Dziecku nadano żądane przezeń imię.
