Section: Gerhard Palitzsch / O Gerhardzie Palitzschu
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 182.

W służbie Palitzsch był bardzo gorliwy. Zawsze był na posterunku i wszędzie się go spotykało. O wszystkim wiedział lepiej aniżeli Schutzhaftlagerführerzy. Można mu było zlecać najtrudniejsze. Więźniów trzymał w ręku; poprzez swój system szpiclowania pilnował kapo i blokowych, wygrywając jednych przeciwko drugim. Otaczał opieką funkcyjnych cieszących się najgorszą sławą, którzy, gdy ich działalność stała się zbyt rażąca, kierowani byli do karnej kompanii. Palitzsch wydostawał ich jednak stamtąd we właściwym czasie. Tacy, którzy zbyt wiele wiedzieli lub też nie chcieli więcej współdziałać, ulegali śmiertelnym wypadkom przy pacy lub też umierali na tyfus plamisty. „Nieśmiertelny”, starszy obozu Brodniewicz był dyrygentem z ramienia Palitzscha.
