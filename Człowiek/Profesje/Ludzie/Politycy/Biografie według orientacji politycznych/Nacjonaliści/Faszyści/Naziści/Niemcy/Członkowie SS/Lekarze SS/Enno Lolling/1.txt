Section: Enno Lolling / O Enno Lollingu
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 229.

Dr Lolling by zmęczonym i zużytym starszym panem; był morfinistą i chętnie pił. Z własnej inicjatywy przez cały okres służby nie dokonał niczego nadzwyczajnego. Pozwalał sobą kierować wydarzeniom, odbywał wiele podróży inspekcyjnych po wszystkich obozach. Nie zwracał jednak uwagi na potrzeby, nie widział właściwie również istniejącego stanu zdrowotnego w obozach, jak i nie interesował się ich ogólnym stanem sanitarno-higienicznym. Dopiero jeśli wybuchła epidemia lub też Pohl zwracał mu uwagę na złe warunki, budził się i pisał raporty. Na więcej nie potrafił się zdobyć. Od lekarzy obozowych żądał sprawozdań ze za sprawozdaniami itd., czytał je uważnie i następnie opracowywał sam obszerne sprawozdania dla Pohla i naczelnego lekarza SS. W raportach tych przedstawiał sumiennie wszystko to, co wyczytał w sprawozdaniu lekarzy, ale nie przedstawiał prawie żadnego godnego uwagi wniosku w celu poprawy tego stanu rzeczy lub też zapobieżenia występującym mankamentom.
