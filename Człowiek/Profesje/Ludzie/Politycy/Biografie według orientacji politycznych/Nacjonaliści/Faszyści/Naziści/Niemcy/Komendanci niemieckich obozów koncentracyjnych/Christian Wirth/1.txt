Section: Christian Wirth / O Christianie Wirthu
Autor: Mosze Bahir, Transport w: Sobibór z serii Żydzi polscy, Ośrodek Karta Dom Spotkań z Historią, Warszawa 2010, ISBN 9788361283218, s. 17.

Wirth nosił zielony mundur SD. Był starszym, siwiejącym mężczyzną, pedantycznym, jeśli chodzi o elegancki ubiór. Często jeździł konno, a jego zielona peleryna powiewała na wietrze. Gdy pojawiał się w obozie, zawsze wywoływał w każdym z nas przerażenie. Nasi przełożeni zaczynali wówczas zwiększać tempo pracy. Wszystko trzeba było wykonywać w biegu, okrutnie nas bito. Ukraińcy, a nawet Niemcy drżeli ze strachu, gdy zauważyli, że się zbliża. My dotkliwie odczuwaliśmy ich tchórzostwo na własnej skórze.
