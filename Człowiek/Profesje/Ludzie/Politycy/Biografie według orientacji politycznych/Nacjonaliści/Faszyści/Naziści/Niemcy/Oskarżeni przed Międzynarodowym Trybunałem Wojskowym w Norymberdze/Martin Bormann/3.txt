Section: Martin Bormann / O Martinie Bormannie
Autor: Dariusz Pietrucha, 17 mgnień III Rzeszy, „Focus Historia” nr 12 (92)/2014 (grudzień), s. 89.

Martin Bormann, który pod koniec wojny wręcz manipulował Hitlerem, był zwykłym prymitywem. Kobiety obsługujące dalekopisy w biurze popędzał kopniakami. Zwalniał każdego, kogo przyłapał na paleniu w pracy. Żeby przypodobać się Hitlerowi, zamawiał streszczenia wszystkich nowych książek, a później popisywał się wiedzą o tych dziełach, choć wcale ich nie czytał. Wiedząc, że Hitler nie lubi świąt Bożego Narodzenia, Bormann w 1939 zabronił śpiewania kolęd, za co jednak Fuhrer go zbeształ…
