Section: Hans Aumeier / O Hansie Aumeierze
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 159.

Pod wieloma względami Aumeier był przeciwieństwem Fritzscha. Był ruchliwy jak żywe srebro, łatwo ulegał wpływom, był dobroduszny, gorliwy w służbie i chętnie wykonywał wydane mu rozkazy. Obawiał się jednak, czego nie mogłem zrozumieć, upomnień z mojej strony. Miał on jednak zasadniczą wadę – był zbyt koleżeński, brak mu było siły woli. Miał poza tym ciasny horyzont myślowy, łatwo się gubił. Nie potrafił przewidywać na dłuższą metę; często działał szybko i bez zastanowienia, nie myśląc o skutkach i dalszych następstwach tego działania. Brak mu było samodzielności i inicjatywy. Trzeba go było wciąż popychać. „On ma zbyt mały mózg” – powiedział Reichsführer SS, który go znał od 1928 r., podczas inspekcji obozu w roku 1942.
