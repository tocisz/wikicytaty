Section: Charlotte Corday / O Charlotte Corday
Autor: Rodney Castleden, Krwawi mordercy, maniacy szaleni i nienawistni – od starożytności do czasów współczesnych. Część I – zabójstwa polityczne, truciciele i trucicielki, szaleńcy, op. cit., s. 182.

Wciągnięta w wir rewolucji, Charlotte była coraz bardziej zaangażowana w ideę republikańską. Uważała się za wyznawczynię oświeconych idei tego czasu, choć zaledwie kilka lat wcześniej była monarchistką. Była wstrząśnięta podsunięciami rządu wobec żyrondystów, którzy znaleźli schronienie w Caen. Charlotte Corday popierała żyrondystów, którzy mieli bardziej umiarkowane poglądy niż ekstremiści, tacy jak Robespierre czy Marat. W obliczu prześladowań umiarkowanych żyrondystów wydawało jej się, że nakreślona przez nich wizja republiki nigdy nie zostanie wcielona w życie. Szczególnie Marata, który codziennie domagał się nowych głów, obwiniała o nieszczęścia ludu. Postanowiła, że to ona musi się go pozbyć – było to poczucie misji, zupełnie nietypowe dla osiemnastowiecznej kobiety.
