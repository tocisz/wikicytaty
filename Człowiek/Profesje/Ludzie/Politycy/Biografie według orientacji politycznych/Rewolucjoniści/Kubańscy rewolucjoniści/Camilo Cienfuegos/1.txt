Section: Camilo Cienfuegos / O Camilo Cienfuegosie
Autor: Fidel Castro
Źródło: Frei Betto, Fidel i religia. Rozmowy z bratem Betto, tłum. Janina Perlin, Małgorzata Dołgorzewska, Instytut Wydawniczy Pax, Warszawa 1986, ISBN 8321108407, s. 335–336.

Był człowiekiem z ludu, typowym Kubańczykiem, inteligentnym, pełnym entuzjazmu, odważnym (…). Zaczął wyróżniać się już od pierwszej walki jako wspaniały żołnierz. (…) Był bardziej bezpośredni, weselszy, bardziej kreolski, mniej intelektualny niż Che [Guevara], był bardziej człowiekiem czynu, ale oczywiście był też bardzo inteligentny i upolityczniony (…) służył innym za przykład. jako dowódca wyróżnił się inicjatywą, zdolnościami i odwagą w wielu walkach. (…) Miał ponadto szczególną charyzmę. Jeśli patrzysz na portret Camila, jego twarz, brodę, to widzisz, że to wizerunek apostoła, jakiego zazwyczaj przedstawiają ryciny i malowidła; a przy tym był bardzo kreolski, bardzo komunikatywny i bardzo odważny. Nie mógłbym jednak powiedzieć, że był zuchwały. To znaczy był zdolny do bohaterskiego czynu, był odważny, ale nie był to ryzykant. (…) Nie miał tego przeczucia śmierci, tego fatalizmu, ale mimo to podejmował się najbardziej śmiałych i ryzykownych przedsięwzięć i nie dawał wrogowi żadnej szansy. Był to znakomity, urodzony partyzant.
