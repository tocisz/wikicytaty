Section: Jarosław Dąbrowski / O Jarosławie Dąbrowskim
Autor: Włodzimierz Kalicki, http://historia.gazeta.pl/historia/1,99138,1209555.html 23 maja 1871: Na atłasie, historia.gazeta.pl, 22 maja 2002

Nie miał złudzeń, że wersalczycy go oszczędzą. Parokrotnie przecież organizowali nań skrytobójcze zamachy.(...) Generał jest spokojny, zda się obojętny na przeciwności losu. O dziesiątej rano konno, w towarzystwie małej grupki polskich kawalerzystów, na czele kompanii francuskich marynarzy, wkracza na bulwar Ornano. Wątła obrona komunardów chwieje się. W końcu wersalczycy zajmują barykadę na rogu ulic Myrrha i Poissoniers. O pierwszej po południu generał wydaje rozkaz odbicia barykady. Konno, doskonale widoczny, prowadzi marynarzy do ataku. Niemal natychmiast pada trafiony.
