Section: Jarosław Kaczyński / O Jarosławie Kaczyńskim / C
Autor: Adam Michnik, http://wyborcza.pl/1,88975,5427362,Zla_przeszlosc_i_psy_goncze__czyli_odpieprzcie_sie.html, Zła przeszłość i psy gończe, czyli odpieprzcie się od Wałęsy, wyborcza.pl, 5 lipca 2008.

Czym bowiem jest rewolucja moralna IV RP w rozumieniu braci Kaczyńskich? To projekt polityki, która polega na permanentnej wojnie ze wszystkimi oponentami, a każdy oponent jest wrogiem. Wrogiem jest każdy autorytet, który myśli inaczej, a zawdzięcza coś sobie, nie zaś braciom Kaczyńskim. Dlatego wszystkich takich należy obalić, unicestwić, potępić. I tak się czyni – z wyrachowaniem, wśród deklaracji pełnych hipokryzji. Taki jest bowiem światopogląd ludzi, których wrażliwość i sposób myślenia naznaczyły archiwa bezpieki. Pętak musi słowo autorytet brać w cudzysłów. Ileż w tym głupiego, niepotrzebnego okrucieństwa, którego celem jest znieważanie ludzi; ileż tu złośliwej satysfakcji z krzywdzenia i poniżania innych.
