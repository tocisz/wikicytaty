Section: Józef Cyrankiewicz
Opis: przemówienie na wiecu na Starym Mieście w Warszawie z okazji 25. rocznicy wybuchu II wojny światowej.
Źródło: Tomasz Leszkowicz, https://histmag.org/Pogrobowcy-Hitlera-z-NRF...-Propaganda-antyniemiecka-epoki-Wladyslawa-Gomulki-16172/2 histmag.org, 27 grudnia 2017.

Hitler nie taił zbójeckiego charakteru swej napaści. Pouczał swych generałów: „Dam wam propagandowy pretekst do rozpoczęcia wojny. Nie troszczcie się, czy będzie wiarygodny czy nie. Zwycięzcy nikt nie będzie pytał, czy mówił prawdę czy kłamał, w wojnie decyduje nie słuszność, lecz zwycięstwo. Zapomnijcie o litości. Bądźcie bezwzględni i brutalni. Racja jest po stronie silniejszego…”. Mieści się w tych słowach cała filozofia, cała istota niemieckiego imperializmu w jego wszystkich postaciach – od Bismarcka do pogrobowców Hitlera w NRF.
