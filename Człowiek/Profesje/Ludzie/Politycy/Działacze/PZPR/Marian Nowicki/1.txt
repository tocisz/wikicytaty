Section: Marian Nowicki
Opis: 5 grudnia 1946, w liście do Jana Kwapińskiego i Adama Ciołkosza.
Źródło: Andrzej Friszke, Adam Ciołkosz. Portret polskiego socjalisty, wyd. Krytyki Politycznej, Warszawa 2011.

Niewątpliwie budujemy nową Polskę. Trudności oczywiście są ogromne.(...) Tym niemniej z każdym dniem posuwamy się naprzód i wierzymy, że trudności przełamiemy. I musimy przełamać, bo inaczej nie rządy mikołajczykowskie, czy jakaś koalicja antysowiecka, czy antypeperowska, a najczarniejsza reakcja objęłaby władzę.
Łudzą się wszyscy ci, co sądzą, że poparciem band leśnych w formie dostarczania broni i pieniędzy zdziałają cokolwiek: 90 % band dziś składa się ze zwykłych bandytów, a pozostałe 10 % kwiatu młodzieży skazane jest na zagładę. Żal mi ich bardzo, bo mogli być pożyteczni, gdyby włączyli się do walki o nowy ustrój. Złudne też są nadzieje Waszej emigracji, że może Anglia będzie interweniować. Dla Anglosasów Polska jest jedną z piłek dla szachowania Sowietów i wygrania interesów brytyjskich na innych odcinkach sporów. Dlatego trzymanie zagranicą licznych rzesz ludności polskiej skazuje ją na asymilację z pozbawieniem ich sił kraju, który tych sił bardzo potrzebuje.
