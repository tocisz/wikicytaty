Section: Tomasz Siemoniak / O Tomaszu Siemoniaku
Autor: Antoni Szpak, Śmiechu warte, „Angora” nr 16 (1296), 19 kwietnia 2015, s. 8.

Wyjątkowo, jak na takiego smutasa, śmieszy, tumani i przestrasza wicepremier Tomasz Siemoniak. Ten dla odmiany pręży muskuły, stroi miny i zapowiada, iż damy odpór zbrojny każdemu, to znaczy ruskiemu najeźdźcy. Za 10 lat nasza armia będzie uzbrojona w 24 amerykańskie pociski Tomahawk, a za 15 lat przypłyną do nas z USA trzy łodzie podwodne, z których te rakiety będziemy mogli odpalić. Przed takim wojskiem, taką siłą uderzeniową klękajcie narody. Gdyby za te wszystkie wygłupy Siemoniaka nie trzeba było słono zapłacić, mielibyśmy ubaw po pachy.
