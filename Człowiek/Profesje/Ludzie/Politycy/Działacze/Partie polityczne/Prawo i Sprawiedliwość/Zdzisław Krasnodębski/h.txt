Section: Zdzisław Krasnodębski /  / S
Źródło: Rzeczpospolita in extremis, „Gazeta Polska”, 23 lutego 2011

Stany Zjednoczone za prezydentury Obamy wycofują się z Europy, zostawiając nas w pewnym osamotnieniu. Trudno uwierzyć, żeby ogłoszenie decyzji o rezygnacji z tarczy antyrakietowej 17 września 2009 r. było przypadkowe. W Europie kryzys ekonomiczny jeszcze wzmocnił dominację francusko-niemiecką, a także zmienił relacje w tym tandemie. Niemcy są już niekwestionowanym liderem Europy. W ich interesie leży nowa polityka historyczna, która jest sprzeczna z polską racją stanu. Straty terytorialne na rzecz Polski pozostają jedynym trwałym skutkiem klęsk w 1918 i 1945 r., a niemiecki „Bliski Wschód” jest przedmiotem ich stałego i żywego zainteresowania Dzisiaj już nikt się nawet nie dziwi, że mają tak wiele do powiedzenia np. w sprawach obwodu kaliningradzkiego.
