Section: Janusz Palikot / Wywiad dla „Krytyki Politycznej” 
Zobacz też: prawica

Ja poglądów nie zmieniałem „arbitralnie”, tak jak to przedstawiają prawicowe media, ale zmieniałem je, reagując na rzeczywistość, dojrzewając, ucząc się pewnych rzeczy o Polsce, o sobie samym. (…) należymy do pokolenia, które popadało w rozmaite błędy, w rozmaite szaleństwa. Traciło z oczu nawet powody własnego kiedyś zaangażowania, które przecież dla ludzi pierwszej „Solidarności”, takich jak Jacek Kuroń, Henryka Krzywonos, Frasyniuk, Wujec… nie było zaangażowaniem klerykalnym, zaangażowaniem prawicowym, ale właśnie zaangażowaniem społecznym. I wybór lewicowo-liberalny jest ostatecznie jedynym konsekwentnym punktem dojścia naszych biografii, ja tak przynajmniej uważam.
