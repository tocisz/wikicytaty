Section: Janusz Palikot / O Januszu Palikocie
Autor: Eustachy Rylski
Źródło: http://wyborcza.pl/1,76842,8115101,Eustachy_Rylski_popiera_Palikota__Powinnismy_mu_dziekowac.html wyborcza.pl, 8 lipca 2010
Opis: na temat stwierdzenia Palikota, że prezydent Lech Kaczyński odpowiada za katastrofę smoleńską.
Zobacz też: katastrofa polskiego Tu-154 w Smoleńsku

Nie ma w polskiej polityce problemu Palikota jest problem asekuranctwa, przesadnej ostrożności, niezrozumiałej oględności, czasami zwykłego tchórzostwa w wyrażaniu własnych opinii na temat tego, co nadęte, godnościowe, niezrozumiałe lub absurdalne jak katastrofa smoleńska. Więcej w niej Mrożka niż Szekspira. Palikot publicznie wyraża to, co większość z nas prywatnie myśli. Dlatego gdy słyszę w telewizji, że premier wściekły na Palikota za jego wypowiedzi o odpowiedzialności za wyprawę katyńską, to ja jestem wściekły na premiera. Za obłudę i brak męstwa. Terror, jaki mniejszość zastosowała wobec większości, zażenowanej tą idiotyczną katastrofą, Palikot podsumował tak jak to czyni odpowiedzialny obywatel, a nie polityczny awanturnik. Nie miejmy do niego pretensji o to, za co powinniśmy mu dziękować, kiedy decyduje się za nas coś zrobić na rzecz odwagi i niezależności.
