Section: Isabel Perón / O Isabel Perón
Autor: Magdalena Sołtan-Toporska, http://www.psz.pl/168-archiwum/isabelita-uczennica-perona Isabelita. Uczennica Perona, Portal Spraw Zagranicznych, 2 kwietnia 2014

Opinie na temat Isabel Perón są w Argentynie podzielone. Jedni nadal chcieliby zobaczyć ją przed sądem, podczas gdy inni przypominają, że ona sama padła ofiarą największego kata w historii najnowszej kraju – wojskowej junty, która odsunęła ją od władzy, wprowadzając represyjne rządy, zakończone dziesiątkami tysięcy zamordowanych i zaginionych obywateli. Warto też zauważyć, że będąc pierwszą kobietą prezydentem nie miała przed sobą łatwego zadania, szczególnie obejmując władzę w bardzo trudnej sytuacji. Ostatecznie z chaosem polityczno-gospodarczym w Argentynie nie poradził sobie nawet jej mąż i mentor – Juan Perón. Czy założenie, że uda się to jego uczennicy nie było zatem z gruntu utopijne?
