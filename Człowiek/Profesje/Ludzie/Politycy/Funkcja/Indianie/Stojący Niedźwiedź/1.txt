Section: Stojący Niedźwiedź
Opis: wystąpienie przed sądem, 3 maja 1879 r.
Źródło: Sposób myślenia Amerykanów jest jak trucizna, przeł. Aleksandra Przegalińska, w: Wielkie mowy historii, t. 2, wyd. Polityka Spółdzielnia Pracy, Warszawa 2006
Zobacz też: Amerykanie

Amerykanie mają słowa takie jak: „wytępienie”, „zaraza”, „szkodnik”, których my w ogóle nie znamy. Przed wtargnięciem Amerykanów do kraju Indian nie tępiliśmy tu żadnych gatunków roślin, ptaków czy innych zwierząt. Wszystko żyło i umierało w wiecznej równowadze natury po to, żeby znów się odrodzić.
Później przyszli Amerykanie i zaczęli polować na bobry, dopóki nie zabili wszystkich. Potem polowali na bizony, aż ich także zabrakło.(...) Przybyli na prerię, na której przez stulecia lasy okalały bieg rzeki. Potrzebowali drewna, ale nie trochę, tylko całego. Dziś nie ma lasów nad rzekami.
