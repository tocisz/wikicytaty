Section: Barbara Jaruzelska / O Barbarze Jaruzelskiej
Autor: Weronika Kozakiewicz, Jak zarobić na posadzie męża?

Panią Barbarę Jaruzelską spotkałam w Operze. Stałam i paliłam, gdy podeszła do mnie, aby się przywitać. Wiadomo jak wówczas „na mieście” mówiono o obyczajach żon komunistów – mówiono źle. A tymczasem żona najważniejszej osoby w państwie podchodzi do mnie z uśmiechem. Po takich serdecznościach nie wiadomo, co robić dalej. Pani prezydentowa wskazuje szklankę soku z czarnej porzeczki, ale ja myślę tylko o swoim paleniu. Niedopalonego papierosa wyrzuciłam, kiedy podeszła do mnie. Więc zapalam. Wreszcie mamy o czym mówić, pani Jaruzelska robi mi wykład o szkodliwości palenia, czułam w tonie przede wszystkim troskę o moje zdrowie z odrobiną, ale dosłownie z odrobiną dezaprobaty do nałogu. Nie, żeby takie ostentacyjne potępienie, jedynie dobra rada, wynikająca z naukowej znajomości skutków nałogu.
