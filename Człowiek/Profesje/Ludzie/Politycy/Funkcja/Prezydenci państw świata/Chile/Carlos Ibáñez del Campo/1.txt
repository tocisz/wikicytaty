Section: Carlos Ibáñez del Campo / O Carlosie Ibanezie del Campo
Autor: Josif Ławriecki, Salvador Allende, Wydawnictwo Literackie Kraków, 1976, tłum. Ignacy Bukowski, s. 30-31.

Ibáñez, zwolennik faszyzmu, lubił, by nazywano go "Mussolinim Nowego Świata". Jednym z pierwszych jego aktów była reorganizacja policji na modłę włoską. Mussolini przysłał swoich "ekspertów" do Chile, gdzie zorganizowali oni korpus karabinierów, którego zadaniem było ściganie komunistów i aktywistów związków zawodowych, tłumienie strajków i rozpędzanie demonstracji. Zacięty antykomunista, już w 1922 roku wzywający do "zdecydowanego zerwania stosunków z czerwoną Moskwą", Ibáñez rozpętał w kraju terror przeciwko działaczom postępowym. (...) Ibáñez przeprowadził również czystkę w armii, usuwając z jej szeregów oficerów o nastawieniu demokratycznym, w tym również pułkownika Marmaduque'a Grove'a, który musiał emigrować do Buenos Aires. Dyktator stosował nie tylko represje. Idąc za przykładem Mussoliniego, bawił się także w demagogię społeczną. (...)
