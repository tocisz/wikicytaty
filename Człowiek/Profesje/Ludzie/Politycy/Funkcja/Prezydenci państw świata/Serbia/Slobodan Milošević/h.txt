Section: Slobodan Milošević / O Slobodanie Miloševiciu
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 301

Sławny z wielu „wyczynów” Slobodan Milošević zdobył sobie miejsce w Historii już od momentu, gdy jako pierwszy został zatrzymany i oskarżony przez międzynarodowy trybunał w Hadze za zbrodnie przeciwko ludzkości. Była to chwalebna próba zapobieżenia próbom ucieczki przed odpowiedzialnością karną dyktatorów, satrapów, ksenofobów i innych przywódców, którzy przysporzyli cierpień własnemu narodowi i chcieli pozostać bezkarni. Milošević jest na razie jedynym widocznym sukcesem tego trybunału, będącego pod wieloma względami kontynuacją trybunału w Norymberdze z 1946 roku.
