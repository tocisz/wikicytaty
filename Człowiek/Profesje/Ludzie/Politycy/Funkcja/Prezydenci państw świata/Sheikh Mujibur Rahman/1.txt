Section: Sheikh Mujibur Rahman
Opis: podczas ceremonii pożegnania stacjonujących w Bangladeszu wojsk indyjskich (12 marca 1972).
Źródło: B. Wizimirska, Drogi kariery. Zulfikar Ali Bhutto i jego partnerzy: Indira Gandhi i Mujibur Rahman, Krajowa Agencja Wydawnicza, Warszawa 1983, s. 168.

Armia indyjska dokonała bezprecedensowego czynu, uwalniając nas z kleszczy pakistańskich barbarzyńców. Będziemy zawsze pamiętali z największą wdzięcznością pomoc, jakiej nam udzieliła w najcięższym okresie kryzysu. Z serca też dziękuję pani Gandhi i narodowi Indii oraz armii indyjskiej za pomoc, jakiej udzieliły, dając schronienie wypędzonym z Bangladeszu oraz w szkoleniu sił partyzanckich Mukti Bahini w czasie wojny o wyzwolenie. Przyjaźń między Bangladeszem a Indiami oparta na zasadach współistnienia i wzajemnego szacunku będzie trwała na zawsze. Ofiarowujemy wam naszą miłość, bo nic innego nie mamy.
