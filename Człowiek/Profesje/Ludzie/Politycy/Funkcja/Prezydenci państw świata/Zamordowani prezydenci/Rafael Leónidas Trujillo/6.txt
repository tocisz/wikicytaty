Section: Rafael Leónidas Trujillo / O Rafaelu Leónidasie Trujillo
Autor: Xavier de Marchis, Trujillo, Cezar tropików w: Ostatnie dni dyktatorów, op. cit., s. 62.

Był niewielkiego wzrostu, ze skłonnościami do tuszy, które z wiekiem będą się nasilać. Zawsze mocno upudrowany, by ukryć mulackie pochodzenie, do kompletu wyhodował pod nosem niewielki wąsik w stylu Hitlera, który aż sprowokował do drwin, a z czasem stał się sławny. Trujillo upodobał sobie trójgraniasty kapelusz i mocno ściśnięty pasem mundur generała broni obwieszony błyskotkami, które kazała mu kolekcjonować chorobliwa próżność. Aby się nie spocić, od stóp do głów nacierał się talkiem niczym niemowlę. Na widok „Paladyna” jak go nazywał jego przyjaciel Franco, każdy miał obowiązek zasalutować, trzaskając obcasami i kładąc rękę na sercu. On zaś odpowiadał jedynie beznamiętną miną i wzrokiem mrożącym krew w żyłach.
