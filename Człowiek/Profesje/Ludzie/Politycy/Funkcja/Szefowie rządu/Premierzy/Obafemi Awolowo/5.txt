Section: Obafemi Awolowo / O Obafemim Awolowo
Autor: Jola West, wiersz Historia dzielności Awolowo, „Nigerian Tribute”, 20 sierpnia 1966
Źródło: Ryszard Kapuściński, Wojna futbolowa, op. cit., s. 143, 144.

Mój bohater, Wasz bohater, Nasz bohater;
Pierwszy wśród Najpierwszych;
Największy wśród Wielkich;
Majestat stoi, prawo w głosie, los w jego rękach;
Uczony, dojrzały uczony, dojrzały i dobry.
Awolowo – Prorok.
Szedł do Wielkości i doszedł.
Nie dał się okpić,
Chcieli jego krwi, a on tylko patrzył i nic. Jego proroctwa będą wypełnione;
Mówi: spieszyłem się,
jako król mam prawo do tronu.
Wielki człowiek musi osiągnąć Wielkość -
powiedział Awolowo.
Awo przyszedł, światło przyszło.
Niebo otwarło swe wrota,
a w nich stanął tłum aniołów oraz dusz ludzkich,
aby śpiewać chwałę chiefa Awolowo:
Awo, przyjdź tutaj, przyjdź do mnie,
ukojenie moje wielkie.
Awo na nich spojrzał i zniknęli
aniołowie oraz dusze;
poszli cieszyć się i radować.
Jego wielkość, ozdoba wszystkiego.
Wschód, Zachód, Północ i Południe,
Sarah i Daniel –
wszyscy przed nim na kolanach i pokłonach.
