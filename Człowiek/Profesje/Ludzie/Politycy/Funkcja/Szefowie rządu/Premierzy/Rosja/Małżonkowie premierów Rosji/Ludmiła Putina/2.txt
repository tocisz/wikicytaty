Section: Ludmiła Putina
Źródło: Przemysław Słowiński, Dyktatorzy i ich kobiety. Seks, władza i pieniądze, op. cit., s. 262.

Od samego początku, kiedy tylko się poznaliśmy, Władimir nieustannie sprawdzał moją wytrzymałość. Umawiał się na spotkanie i spóźniał półtorej godziny. Czekasz 15 minut i jakoś to wytrzymujesz. Po półgodzinie zaczynasz się niepokoić, po godzinie jesteś obrażona i płaczesz z wściekłości, a po półtorej – niczego już nie czujesz, nie ma żadnych emocji… I tak wiele razy. Przez całe nasze wspólne życie Władimir Władimirowicz nieustannie wystawiał mnie na próbę… Zawsze miałam wrażenie, jakby stale bacznie mnie obserwował, sprawdzał, czy podejmę właściwą decyzję, czy nie… Ale widocznie tak musiało być… Jest takie powiedzenie: „nie chwal kobiety, bo ją zepsujesz”. Dlatego pewnie Władimir Władimirowicz zawsze mnie szkolił, ćwiczył, pilnując, abym przestrzegała pewnych reguł (…) Ale widocznie taki mężczyzna jest mi potrzebny.
