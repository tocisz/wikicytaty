Section: Sangoulé Lamizana / O Sangoule Lamizanie
Autor: Arkady Radosław Fiedler, Wabiła nas Afryka Zachodnia, Wydawnictwo Poznańskie, Poznań 1980, s. 79.
Zobacz też: Arkady Fiedler

Gdy skończyłem, odezwał się ojciec:
– No to posłuchajcie, jak w Górnej Wolcie, jednym z najbiedniejszych krajów na świecie, prezydent Sangoule Lamizana obszedł się swego czasu z telewizją. (…) Ano to, że prezydent obraził się kiedyś na telewizję i całkowicie zlikwidował ją w swoim kraju. (…) Tak. Zlikwidował i cześć! Jak gdyby poszedł za przykładem Arabii Saudyjskiej i RPA. Co prawda zawiesił pracę telewizji na krótko, tylko na kilka tygodni, niemniej zasłużył sobie na to, by przejść do historii jako jeden z niewielu mężów stanu, którym telewizja była nie w smak.
– Ciekawe dlaczego! Przecież telewizja to zazwyczaj sojusznik przywódców! – nie mogliśmy tego pojąć.
– Otóż właśnie. Lecz pamiętajmy, to jest Afryka.
