Section: David Cameron / O Davidzie Cameronie
Autor: Cezary Michalski, http://www.krytykapolityczna.pl/CezaryMichalski/WyborywEuropie/menuid-291.html Wybory w Europie, krytykapolityczna.pl, 7 maja 2012

Cameron istotnie przeprowadza imponujące cięcia socjalne, ale tylko po to, aby mniej więcej raz na kwartał oszczędzone w ten sposób pieniądze pakować w angielski system bankowy, co w żaden jednak sposób nie prowadzi do „odbicia” w brytyjskiej „gospodarce realnej”. Thatcheryzm „gospodarkę realną” w UK zlikwidował, ale jak się okazuje, nie jest w stanie bez niej funkcjonować. Jest jak symbiont, który za bardzo wyssał nosiciela, stając się bardzo krótkowzrocznym pasożytem.
