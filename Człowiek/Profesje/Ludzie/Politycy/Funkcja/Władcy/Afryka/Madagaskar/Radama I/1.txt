Section: Radama I / O Radamie I
Autor: Helmut Werner, Tyranki. Najokrutniejsze kobiety w historii, Wydawnictwo Jeden Świat, Warszawa 2005, tłum. Monika Gajowa, ISBN 8389632241, s. 211-212.

Sympatyzującego z Europejczykami, szczególnie z Anglikami, króla spotkało głębokie rozczarowanie, ponieważ kolonialiści wykorzystali dla własnych celów jego wielki szacunek dla kultury europejskiej. Z wyjątkiem kilku plemion w odległych częściach wyspy, które nie uznawały jego zwierzchnictwa, władca panował niepodzielnie nad całym Madagaskarem. Do jego zasług zalicza się wprowadzenie zakazu handlu niewolnikami oraz zniesienie kary śmierci. Zarzucano królowi, iż w ostatnich latach swego panowania prowadził rozwiązłe życie; nie można mu było jednak przypisać okrucieństwa, które charakteryzowało jego pierwszą żonę Ranavalonę.
