Section: Elżbieta I Tudor / O Elżbiecie I Tudor
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 214.

Królowa Elżbieta zwana była Królową Dziewicą albo Naszą Dobrą Królową, bo taka właśnie była. Była to najbardziej inteligentna kobieta swoich czasów i potrafiła odrzucać oświadczyny w dziewięciu różnych językach. Nie zrozumcie mnie źle – ona uwielbiała, kiedy proszono ją o rękę, ale z każdym kandydatem było coś nie ten tego. Poza tym Elżbieta chciała, by kochano ją za to, jaka jest, a nie za to, kim jest. W owych czasach taka koncepcja po prostu nie mieściła się ludziom w głowach.
