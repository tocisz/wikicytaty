Section: Wilhelm II Rudy / O Wilhelmie II
Autor: Rodney Castleden, Krwawi mordercy, maniacy szaleni i nienawistni – od starożytności do czasów współczesnych. Część I – zabójstwa polityczne, truciciele i trucicielki, szaleńcy, tłum. Olga Kaczmarek, wyd. Bellona, Warszawa 2008, s. 166.

Każdy słyszał o Wilhelmie Zdobywcy, pierwszym normańskim królu Anglii. Jego syn, Wilhelm II, zwany Wilhelmem Rudym, jest zdecydowanie bledszą i nieznaną postacią. Jedyną głośną sprawą jest jego tajemnicza śmierć podczas polowania w New Forest. Stworzył obraz-legendę króla mknącego na koniu w świetle rozproszonych gałęziami dębów, powalonego nieoczekiwaną strzałą w trakcie pogoni za zwierzem. Stał się postacią z mitycznej przeszłości pogańskiego królestwa, gdzie lasami rządzą rogaci bogowie, a dworzanie spiskują przeciwko niegodnym królom. Tymczasem historia ma dużo do powiedzenia o Wilhelmie Rudym. Jako człowiek był bardzo niepopularnym, a jeszcze mniej jako król. Pod wieloma względami przypominał swojego ojca, dlatego był ulubieńcem Wilhelma Zdobywcy.
