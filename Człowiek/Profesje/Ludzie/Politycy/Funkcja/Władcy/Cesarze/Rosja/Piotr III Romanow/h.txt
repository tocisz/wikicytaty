Section: Piotr III Romanow / O Piotrze III Romanowie / Inne
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 193.

Niestety, splendor zorganizowanych uroczystości [ślubnych] nie szedł w parze z tym, co Katarzynie miał do zaoferowania młody małżonek. Piotr był wyjątkowo szpetny, miał postarzałą i zniekształconą przez ospę twarz, a ponadto wiele wad, które ujawniły się z biegiem lat. Okazało się, między innymi, że jest uzależniony od alkoholu. Katarzyna odkryła także, że jej mąż jest sadystą. Pewnego dnia, gdy weszła do jego komnaty, zobaczyła miniaturową szubienicę, na której wisiał szczur. Na pytanie, co było powodem tak okrutnego zachowania, Piotr zupełnie poważnie odparł, że zwierzak musiał zostać przykładnie ukarany za zjedzenie kilku miniaturowych żołnierzyków, którymi przyszły car uwielbiał się bawić.
