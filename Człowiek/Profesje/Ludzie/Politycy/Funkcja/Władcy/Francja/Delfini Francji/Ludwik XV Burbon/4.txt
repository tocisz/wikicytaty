Section: Ludwik XV Burbon / O Ludwiku XV Burbonie
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 160.

Światopogląd Ludwika był, mówiąc oględnie, dość ograniczony. Ogólnie rzecz biorąc, był to człowiek o jednej, za to niezwykle silnej motywacji. Był zdania, że jeśli lubi się coś robić, trzeba to robić tak często, jak to tylko możliwe. I faktycznie – robił to przez czterdzieści lat z okładem, bez chwili wytchnienia, i tylko czasem dziwił się, że jeszcze go to kręci. Moglibyście słusznie zauważyć, że w takim razie powinien może rozwinąć sobie jakieś inne zainteresowania, na przykład hodowlą ptaków czy zbieraniem kwiatów. Sęk w tym, że próbował. W pakamerze na tyłach swoich apartamentów Ludwik trzymał kilka klatek z ptactwem, razem z jakimiś książkami, starymi mapami i ogromnym zbiorem słodyczy.
