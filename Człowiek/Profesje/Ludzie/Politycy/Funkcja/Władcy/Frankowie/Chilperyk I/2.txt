Section: Chilperyk I / O Chilperyku I
Autor: Grzegorz z Tours
Źródło: Helmut Werner, Tyranki. Najokrutniejsze kobiety w historii, op. cit., s. 112–113.
Zobacz też: Neron

Często pustoszył i palił kraj. Pożary sprawiały mu, podobnie jak rzymskiemu cesarzowi Neronowi, wielką radość. Skazywał ludzi tylko po to, aby zagarnąć ich majątki. Do jego przywar należało pijaństwo, nadmierne ucztowanie, pycha, wszelkie uciechy cielesne i pogarda dla biedoty. W obecności zaufanych ludzi bluźnił przeciwko biskupom, gdyż nie było rzeczy, której by nienawidził bardziej niż Kościoła. Nieustannie ubolewał nad tym, że władza w miastach przypadła biskupom. Szydził również ze swojego ojca, mówiąc publicznie, że on sam nie będzie zważał na nikogo, pisząc ostatnią wolę. Szczególnie upodobał sobie wymyślanie tortur. Temu, kto jego zdaniem popełnił występek, wykłuwano oczy. (…) Ponieważ nikogo nie kochał i sam nie był przez nikogo kochany, po jego śmierci jego zausznicy zostali zupełnie sami.
