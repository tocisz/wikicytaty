Section: Faustin Wirkus / O Faustinie Wirkusie
Autor: Waldemar Łysiak, Ballada o czarnym Makapho i o duchach w: tenże, Wyspy bezludne, Wydawnictwo Orgelbrandów, Warszawa 1994, s. 259–260.

Haiti i przyległe do niej wysepki miały od chwili wyzwolenia wielu królów. Najmilszym był Polak, Faustyn Wirkus, żołnierz armii amerykańskiej, mianowany zarządcą wyspy Gonave i w roku 1927 koronowany przez jej tubylców na króla. Nie znał języka i obyczajów haitańskich. Poddani ofiarowali mu dwa cudowne „podręczniki” – prawnuczki polskich legionistów z armii Leclerca. Na wieść o tym Kongres amerykański zmusił go w 1929 do abdykacji „za utrzymywanie haremu”. Murzyni płakali gdy biały król Faustyn wyjeżdżał.
