Section: Selim I Groźny / O Selimie I Groźnym
Autor: Marcin Szymaniak, Jak sułtan z klatki, „Focus Historia” nr 12 (92)/2014 (grudzień)

Kolejny władca – Selim – w pełni już zastosował okrutne prawo. Po wstąpieniu na tron natychmiast zamordował swych braci Ahmeda i Korkuta wraz z ich synami. Dzięki temu, zamiast tracić czas na toczenie wojny domowej, mógł się od razu skupić na zewnętrznej ekspansji imperium, osiągając w tym doskonałe rezultaty. W latach 1516–1517 podbił mamelucki Egipt, zapewniając swemu państwu niekwestionowaną hegemonię w świecie islamskim. Gdy umierał, Turcja osmańska zajmowała obszar trzykrotnie większy niż w momencie jego wstąpienia na tron.
