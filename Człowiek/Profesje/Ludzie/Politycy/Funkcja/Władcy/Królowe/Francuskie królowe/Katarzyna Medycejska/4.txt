Section: Katarzyna Medycejska / O Katarzynie Medycejskiej
Autor: Helmut Werner, Tyranki. Najokrutniejsze kobiety w historii, op. cit., s. 123–124.

Polityczni przeciwnicy określali ją jako „krwawą niewiastę”, dumną, mściwą, fanatyczną, chętnie sięgającą po sztylet i truciznę. Była kobietą namiętną, lubiła, gdy dziewczęta i kobiety rozbierały się w jej towarzystwie, aby mogła je klepać po pośladkach. Gdy pokojówki zawiniły, Katarzyna za karę chłostała je rózgą, a później z przyjemnością przyglądała się pręgom na pośladkach. Służące często musiały podciągać suknie, żeby otrzymać od królowej określoną liczbę klapsów, w zależności od tego, czy chciała doprowadzić dziewczynę do śmiechu czy łez. Katarzyna była później tak podniecona, że zaspokajała żądze z pierwszym lepszym mężczyzną. Pewien kronikarz pisze, że dla własnej przyjemności kazała kiedyś w obecności księżnej d’Anjou wychłostać kilku służących. Świadkowie słyszeli krzyki bitych i śmiech oglądających „przedstawienie” kobiet. Bicie na dworze było codziennością – w ten sposób zapewniano dyscyplinę wśród służby – Katarzyna i jej damy dworu chętnie brały udział w zbiorowych chłostach.
