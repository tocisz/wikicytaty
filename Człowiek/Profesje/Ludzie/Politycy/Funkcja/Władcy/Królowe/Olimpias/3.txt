Section: Olimpias / O Olimpias
Autor: Paul Johnson, Bohaterowie, tłum. Anna i Jacek Maziarscy, wyd. Świat Książki, Warszawa 2009, s. 44

Ojciec Aleksandra był więc genialnym tyranem, natomiast matka, Olimpias z Epiru, okazała się kobietą namiętną, ambitną, pozbawioną skrupułów i porywczą, a przy tym skłonną do mistycyzmu. Zapewne nie brała udziału w zabójstwie męża, jednak po śmierci syna przejęła rządy w Epirze i Macedonii, mordując każdego, kto stanął na jej drodze. Została w końcu osaczona i stracona przez rodziny pomordowanych, ponieważ władze macedońskie nie odważyły się skazać na śmierć matki Aleksandra Wielkiego.
