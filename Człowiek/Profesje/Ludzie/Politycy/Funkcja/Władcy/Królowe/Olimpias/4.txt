Section: Olimpias / O Olimpias
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, s. 50.

Olimpias, matka Aleksandra, sama była lekko przesunięta. Nic dziwnego, bo pochodziła z Epiru. W swojej sypialni trzymała tyle świętych węży, że Filip wręcz bał się zaglądać do niej, kiedy wracał późno do domu po jednej ze swoich popijaw. Naopowiadała też Aleksandrowi, że jego prawdziwym ojcem był Zeus Ammon, czy też sam Ammon, grecko-egipski bóg przyjmujący postać węża. Aleksander tak się przejął, że odtąd całymi dniami i nocami przechwalał się tym w każdym towarzystwie. Zdarzyło mu się nawet ściąć trzynastu Macedończyków za twierdzenie, że NIE był on synem węża.
