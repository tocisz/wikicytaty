Section: Rolf / O Rolfie
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 197.

Wilhelm Zdobywca miał paru wielce interesujących przodków. Pochodził on mianowicie od Rolla Wędrowniczka czy też Rolfa Piechura albo jeszcze inaczej Raoula Zuchwałego – wodza wikingów, który około roku 911 odbił trochę ziemi francuskiemu królowi Karolowi Prostakowi. Rollo czy też Rolf, ewentualnie Raoul, był człowiekiem szorstkim i pozbawionym jakiejkolwiek ogłady, co nie przeszkodziło mu w rychłym zostaniu księciem Normandii, bo i dlaczego miałoby przeszkodzić?
