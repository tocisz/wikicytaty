Section: Timur Chromy / O Timurze Chromym
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, wyd. Świat Książki, Warszawa 2010, ISBN 9788324715480, s. 90.

Timur był zdobywcą na światową skalę, wielkim politykiem i wspaniałym dowódcą wojskowym, który dzięki swej brutalnej zaciekłości i nieustępliwości stworzył imperium rozciągające się od Indii po Rosję i Morze Śródziemne. Niepokonany w żadnej bitwie, był uosobieniem bohatera-potwora; należy on, obok Czyngis-chana i Aleksandra Wielkiego, do największych zdobywców w dziejach świata; pozostawił po sobie zarówno stosy ludzkich czaszek, jak i wspaniałą stolicę, Samarkandę.
