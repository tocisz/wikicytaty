Section: Henryk I Brodaty / O Henryku I Brodatym
Autor: Michał Ogórek, Poczet królów polskich, Agencja Wydawnicza Grobla IV, Gdańsk 2007, ISBN 9788392274940, s. 32.

Wszedł do historii dzięki temu, że miał brodę i żonę. Niby nie był wyjątkiem, ale w porównaniu z Brodatym wszyscy pozostali władcy byli ogolonymi kawalerami. Żona Henryka Brodatego, Jadwiga, została świętą, a nie on sam, mimo że gdy się ma świętą za żonę, trzeba okazywać świętą cierpliwość. Niestety, Brodaty tego nie potrafił. Odtąd pozostaje już zawsze w cieniu jej blasku. (…) Po złożeniu przez nią ślubów czystości, wymusiła takie śluby i na nim. Stąd można domniewywać, że najbardziej widoczny element wyglądu Henryka Brodatego, czyli broda, miał go odróżnić od żony, która brody nie nosiła. Swoją drogą, Henryk nieraz musiał pluć sobie w tę brodę. I jeszcze jedna ciekawostka. Brodaty był dziadkiem Bolesława Łysego. Rzadki to przypadek, aby to wnuk był łysy.
