Section: Jan Lancaster / O Janie Lancasterze
Autor: Kazimierz Pytko, Mężczyźni świętej Joanny, „Focus Historia” nr 10 (90)/2014 (październik), s. 37.

Joanna nigdy osobiście nie spotkała swego największego wroga spośród Anglików. Książę Bedford – sprawujący w okresie niepełnoletności bratanka Henryka VI urząd regenta – darzył ją szczerą nienawiścią. Nigdy nie darował jej tego, że przełamując blokadę Orleanu, pokrzyżowała mu plany podboju całej Francji. Pałał żądzą zemsty i gdy nadarzyła się okazja, zrobił wszystko, by pozbyć się Dziewicy raz na zawsze. To on wykupił ją od Burgundczyków i zaprowadził na stos. Był jednak na tyle zręczny, że nie zrobił tego osobiście. Spalenie przez Anglików narodowej bohaterki Francuzów mogło jedynie wzmóc ducha oporu. Od czego są jednak kolaboranci? To im, za sowitym wynagrodzeniem, zlecił wykonanie brudnej roboty.
