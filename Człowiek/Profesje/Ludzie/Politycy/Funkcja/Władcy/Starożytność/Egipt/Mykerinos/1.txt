Section: Mykerinos / O Mykerinosie
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 22.

Tymczasem ród Chufu upadał coraz niżej. Trzecia Piramida w Gizie, wzniesiona przez Menkaure, czy też Mykerinosa, syna Chafre, sięgała zaledwie do połowy tej wzniesionej przez jego ojca, a sam Menkaure miał jedynie 20 konkubin. Na domiar złego był to uczciwy i sprawiedliwy człowiek, bardzo pragnący ulżyć doli fellachów, wskutek czego kraj wkrótce zaczął podupadać i nigdy już nie odzyskał dawnej świetności, Pomagając w potrzebie swoim poddanym, faraon ten rychło stracił też cały ich szacunek. Sądząc, że tak dobrze traktujący ich władca musi być jakimś półgłówkiem, poddani w końcu odmówili mu posłuszeństwa.
