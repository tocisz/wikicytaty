Section: Zenobia / O Zenobii
Autor: Edward Gibbon, Zmierzch Cesarstwa Rzymskiego

Zenobia (…) twierdziła, że pochodzi od macedońskich królów Egiptu, pięknością dorównywała swej antenatce Kleopatrze, czystością obyczajów i męstwem znacznie tę królową przewyższając. Zenobia uchodziła za najbardziej uroczą jak również najbardziej bohaterską wśród płci pięknej. Cerę miała śniadą, zęby perłowo-białe, a jej wielkie oczy iskrzyły się niezwykłym ogniem, który łagodziła arcyponętna słodycz. (…) Odznaczała się tęgim, męskim umysłem, błyskotliwym dzięki pilnym studiom. Znała język łaciński, ale również doskonale władała greckim, syryjskim i egipskim.
