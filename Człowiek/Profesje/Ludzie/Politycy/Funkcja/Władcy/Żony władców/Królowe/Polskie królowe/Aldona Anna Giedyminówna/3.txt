Section: Aldona Anna Giedyminówna / O Aldonie Annie Giedyminównie
Autor: Jerzy Wyrozumski, Kazimierz Wielki, Ossolineum, wyd. 3, Wrocław 2004, s. 38.

Janko [z Czarnkowa] informuje, że Kazimierz wystąpił z propozycją ukoronowania również swojej żony Anny Giedyminówny, ale matka jego oświadczyła, że nie godzi się koronować innej królowej, dopóki żyje ona, prawdziwa królowa. Zgodziła się w końcu na tę koronację, uproszona przez syna, którego bardzo miłowała, i sama usunęła się do klasztoru klarysek w Starym Sączu, gdzie w habicie zakonnym, w służbie bożej dopełniła życia.
