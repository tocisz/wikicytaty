Section: Václav Klaus / O Václavie Klausie
Autor: Tadeusz Kowalik, Na trzydziestolecie Sierpnia 1980, „Przegląd” nr 35/2010

Zamiast terapii wstrząsowej w polskim stylu Klaus nie dopuścił do bankructwa żadnego wielkiego przedsiębiorstwa. (…) Generalnie Klausowi udaje się jedna rzecz, a mianowicie połączenie liberalnej retoryki z socjalistyczną polityką. (…) Obie władze, polska i czeska, posługiwały się manipulatorskim językiem. Klaus mówił, że „trzecia droga prowadzi do Trzeciego Świata”, ale w praktyce, zwłaszcza jeśli porównać to z imitacyjnoamerykańską marszrutą Polaków, zafundował Czechom właśnie trzecią drogę cechującą się o połowę mniejszym bezrobociem i radykalnie mniejszymi wskaźnikami nierówności. Czeski wskaźnik Giniego jeszcze obecnie jest mniejszy niż Polski przed rokiem 1989!
