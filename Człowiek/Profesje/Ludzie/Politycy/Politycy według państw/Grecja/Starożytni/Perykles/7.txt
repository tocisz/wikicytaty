Section: Perykles / O Peryklesie
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 39.

Perykles był największym mężem stanu w historii starożytnej Grecji. Rządził on Atenami przez ponad trzydzieści lat, i to w najświetniejszym okresie tego miasta, w latach 461–429 p.n.e. Właściwie to Atenami rządził nie Perykles, tylko lud, w Atenach panował system demokratyczny. Tak przynajmniej twierdził sam Perykles. On tylko mówił swoim współobywatelom, co mają robić. Peryklesa nazywano często Olimpijskim, ze względu na jego mądrość i elokwencję. Inne jego przydomki to Bulwogłowy albo Szyszkogłowy, ponieważ jego głowa przypominała pewną morską roślinę o kształcie szyszki, powszechnie występującą w tych rejonach. Na temat niezwykłego kształtu głowy Peryklesa żarty stroili sobie nawet greccy komediopisarze. Nic dziwnego – był to jedyny mąż stanu w okolicy, który zawsze nosił na głowie czapkę.
