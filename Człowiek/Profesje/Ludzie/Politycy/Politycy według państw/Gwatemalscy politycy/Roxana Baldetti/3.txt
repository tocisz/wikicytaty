Section: Roxana Baldetti / O Roxanie Baldetti
Autor: Aneta Szylbert-Wijaszka, http://www.psz.pl/168-archiwum/roxana-baldetti-ozdoba-gwatemali Roxana Baldetti. Ozdoba Gwatemali, Portal Spraw Zagranicznych, 8 kwietnia 2014

Opinie o Roxanie Baldetti, wyrażane choćby na portalach społecznościowych, są różne. Więcej zdaje się być w nich jednak zachwytu nad urodą pani prezydent niż nad jej pracą. Również prasa światowa koncentruje się raczej na skandalach wokół Baldetti niż na jej dokonaniach politycznych. Na początku tego roku BBC donosiła o obsypaniu wiceprezydent mąką przez inną Gwatemalkę podczas prezentacji sprawozdania z rządów Pereza Moliny. Popularnym tematem dziennikarskich dociekań jest też status materialny Baldetti. Prasa rozpisuje się o jej dobytku, posiadłościach i rezydencjach, o stylu życia jej rodziny i „rozpasaniu” jej synów. W kraju o tak dużym odsetku ludności żyjącej poniżej minimum socjalnego tego typu informacje zawsze wzbudzają szeroką polemikę oraz spekulacje na temat nielegalnych źródeł pochodzenia majątku Baldetti.
