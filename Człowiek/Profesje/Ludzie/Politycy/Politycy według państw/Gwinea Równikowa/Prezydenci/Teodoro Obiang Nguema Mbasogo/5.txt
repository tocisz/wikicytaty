Section: Teodoro Obiang Nguema Mbasogo / O Teodoro Obiangu
Autor: Wojciech Jagielski, Igrzyska w krainie makabry, „Gazeta Wyborcza”, 21-22 stycznia 2012.

Zyski z ropy stały się szybko jedynymi dochodami republiki. Podzielone po równo między wszystkich mieszkańców dawałyby 40 tys. dolarów rocznego dochodu. Ale naftowy skarb został zagarnięty przez prezydenta, rodzinę i dworzan. Teodoro stał się jednym z najbogatszych ludzi w Afryce. Najzupełniej oficjalnie lokuje rządowe pieniądze na własnych kontach bankowych (...) Trzy czwarte Gwinejczyków żyje za mniej niż dolara dziennie. Statystyczny mieszkaniec umiera przed pięćdziesiątką, a co piąte dziecko nie dożywa piątych urodzin.
