Section: Marija Aušrinė Pavilionienė
Opis: o stosunku litewskiego społeczeństwa do praw osób LGBT.Źródło: Tomasz Otocki, http://www.radiownet.pl/publikacje/marija-ausrine-pavilioniene-duzo-zlego-uszlo-z-tej-koalicji Marija Aušrinė Pavilionienė: dużo złego uszło z tej koalicji, radiownet.pl, 4 października 2014

Problem stał się bardziej widzialny. Mieliśmy dwa razy organizowany „Pride” w Wilnie. Zaczęto o tym mówić w mediach. Ludzie zaczęli rozumieć, że natura ludzka jest bardziej skomplikowana. Dużo dla popularyzacji sprawy zrobiły organizacje społeczne takie jak Związek Tolerancyjnej Młodzieży (Tolerantiško jaunimo asociacija) czy Litewska Liga Gejów. Młodzi ludzie są teraz bardziej wykształceni niż za czasów sowieckich, mają możliwość wyjazdu za granicę. Są w Berlinie, Londynie czy Paryżu i widzą, że homoseksualiści czują się tam bardziej bezpiecznie, są wolnymi ludźmi – inaczej niż na Litwie. Widzą też, że można np. wziąć ślub czy adoptować dzieci. Ale z drugiej strony… Wciąż mamy siedem homofobicznych projektów w Sejmie, które za chwilę, jeszcze tej jesieni, pojawią się na sesji plenarnej… Mamy próby wpisania dyskryminacyjnych norm do prawa litewskiego. Nie mamy ustawy o partnerstwach cywilnych – nawet heteroseksualnych! Homoseksualiści na Litwie nie mają zatem gwarancji społecznych. Są poniżani. Także w telewizyjnych „show”. Jakie powody tego? Niska kultura… I małe zrozumienie dla praw człowieka.
