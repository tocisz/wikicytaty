Section: Kurt Bolender / O Kurcie Bolenderze
Autor: Mosze Bahir, Transport w: Sobibór z serii Żydzi polscy, Ośrodek Karta Dom Spotkań z Historią, Warszawa 2010, ISBN 9788361283218, s. 14.

Trudno zapomnieć Oberscharführera Kurta Bolendera, z jego wysportowanym ciałem i długimi włosami. Zazwyczaj chodził półnagi, odziany jedynie w bryczesy, trzymając długi bicz, którym brutalnie traktował więźniów. On również „pracował” w obozie III, w komorach gazowych. W drodze na obiad, mijając bramę główną, miał zwyczaj wymachiwać biczem i z całej siły bić nim po głowach mijanych więźniów. Kiedyś, gdy pracowałem w komando kolejowym (Bahnhofkommando), nasza grupa została oskarżona o niedbalstwo, ponieważ w jednym z wagonów zostawiliśmy otwarte okno. Każdemu z nas wymierzono po sto uderzeń biczem. Bolender z entuzjazmem wykonywał karę.
