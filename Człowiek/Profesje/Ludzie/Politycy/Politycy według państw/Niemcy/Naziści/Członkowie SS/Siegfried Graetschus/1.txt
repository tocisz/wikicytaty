Section: Siegfried Graetschus / O Siegfriedzie Graetschusie
Autor: Eda Lichtman, Praca w: Sobibór z serii Żydzi polscy, Ośrodek Karta Dom Spotkań z Historią, Warszawa 2010, ISBN 9788361283218, s. 34–35.

Graetschus uderzył mnie mocno w twarz i pokazał inicjały, które sama wyszyłam pod kołnierzem. Nie pozwolił mi już nic powiedzieć, tylko krzyczał, że sprzedałam jego marynarkę kucharzowi z kasyna. Policzkował mnie, potem założył rękawice bokserskie i bił mnie po twarzy, po piersiach, w brzuch. Pokaleczona, brocząca krwią, wyzwoliłam się i zaczęłam uciekać w kierunku pracowni. Graetschus stanął z rewolwerem w ręku i krzyczał, bym wróciła, w przeciwnym razie mnie zastrzeli. Pobożnym życzeniem każdego z nas było, by przynajmniej umrzeć od kuli i nie zaznać tortur i mąk palenia, biegłam wciąż szybciej i szybciej, brocząc krwią i czując, że moje życie się kończy. Graetschus liczył: „Jeden, dwa…”. W tej chwili stojący na warcie Ukrainiec Podossa chwycił mnie za ręce, zaczął je swoimi mocnymi dłońmi wykręcać i miażdżyć. Kopiąc doprowadził mnie z powrotem do kancelarii. Graetschus zdjął rękawice bokserskie, nie rozumiałam, co krzyczy, czego chce. Zaczął mnie kopać z obu stron po piersi, w brzuch. Dwaj Ukraińcy chwycili mnie za głowę, przewrócili na łóżko polowe. Ustawieni po obu stronach, bili mnie na zmianę pejczami, a Graetschus kopał w kręgosłup, aż straciłam przytomność.
