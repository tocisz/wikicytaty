Section: Joseph Goebbels / O Josephie Goebbelsie
Autor: Dariusz Pietrucha, 17 mgnień III Rzeszy, „Focus Historia” nr 12 (92)/2014 (grudzień), s. 88.

Mistrz propagandy Joseph Goebbels nie lubił tych, którzy byli w bliskich relacjach z Hitlerem. Uważał ich za zagrożenie. Nie cierpiał zwłaszcza Goringa i krytykował jego hulaszczy tryb życia. Była to hipokryzja. Bo co prawda oficjalne uroczystości u Goebbelsa wyglądały skromnie, jednak on tylko udawał ascetę. Przed wojną chętnie bywał w „Kameradschaftsklub” przy berlińskim placu Skagerrak, gdzie siadywał w towarzystwie roznegliżowanych starletek, słuchając przebojów jazzowych z Broadwayu (czyli muzyki zakazanej w III Rzeszy!).
