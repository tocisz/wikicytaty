Section: Świetlisty Szlak
Autor: Artur Domosławski, Słońca Peru, „Polityka”, nr 17 (3056), 20-26 kwietnia 2016, s. 58-59.

Niewątpliwym sukcesem Fujimoriego było rozbicie maoistowskiej partyzantki Świetlisty Szlak. Prowadziła ona walkę zbrojną od początku lat 80. i zasadniczo różniła się od większości lewicowych guerrilli w regionie. Owszem, tak jak one Szlak głosił, że walczy z niesprawiedliwością, dyktaturą, ale zarazem sam ustanawiał własną niesprawiedliwość, własną dyktaturę i popełniał okrucieństwa na kontrolowanych przez swoje oddziały obszarach kraju. Partyzanci Szlaku organizowali zamachy nie tylko przeciwko armii i policji, walczyli nie tylko z rządem, koncernami czy kapitalizmem w ogóle, lecz dokonywali rzezi nieposłusznych sobie wiosek – teoretycznie swojego zaplecza społecznego. Walcząc ze Szlakiem, armia, policja i specsłużby pod rokzazami Fujimoriego dokonywały takich samych zbrodni. Bilans ofiar całej wojny domowej, trwającej nieco ponad dekadę: 70 tys. zabitych.
