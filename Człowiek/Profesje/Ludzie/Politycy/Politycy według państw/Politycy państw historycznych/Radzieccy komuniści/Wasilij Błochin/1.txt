Section: Wasilij Błochin / O Wasiliju Błochinie
Autor: Wacław Radziwinowicz, Rosyjski pieróg z niespodzianką, „Gazeta Wyborcza”, 23 sierpnia 2014.
Zobacz też: Rosjanie, stalinizm

Na cmentarzu Dońskim w Moskwie na honorowym miejscu spoczywa generał NKWD Wasilij Błochin, ulubiony kat Stalina, który własnoręcznie zastrzelił może nawet 50 tys. skazanych na śmierć. Na tym samym cmentarzu w anonimowych jamach leżą zmieszane prochy tysięcy jego ofiar. A o jego mogiłę ktoś starannie dba – zawsze leżą kwiaty, niedawno stanął drogi nagrobek. Czasem próbuję się dowiedzieć, kto tak czule zajmuje się grobem kata. Kiedyś trafiłem tam na kobietę; sądząc z wieku – może wnuczkę. Zapytałem się, czy wie, kim był Błochin. Zaczerwieniła się i w pośpiechu odeszła. Chyba więc wie, ale to jej nie przeszkadza dbać o mogiłę. Może uważa, że dziadek wykonywał trudną i odpowiedzialną pracę dla dobra ludzkości, a zabijał strzałem w tył głowy tylko tych, których zabić należało? Rosjanie, w przeciwieństwie do Niemców, nie tylko godzą się z grzechami dziadów i ojców, nie tylko szczycą się swoją straszną przeszłością, ale nawet myślą pojęciami epoki Stalina.
