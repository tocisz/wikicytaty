Section: Mirosława Stachowiak-Różecka
Opis: o Zakładzie Narodowym im. Ossolińskich.
Źródło: http://www.sejm.gov.pl/sejm8.nsf/wypowiedz.xsp?posiedzenie=54&dzien=2&wyp=173&type=A&symbol=WYPOWIEDZ_POSLA&id=362 Posiedzenie nr 54 w dniu 13-12-2017 (2. dzień obrad), sejm.gov.pl

Ossolińskie zbiory to dziś blisko 2 mln jednostek udostępnianych w dziewięciu czytelniach, liczne wystawy, wykłady, koncerty, Muzeum Pana Tadeusza i coś, co jest chyba w dzisiejszej pracy Ossolineum najcenniejsze, najważniejsze: współpraca z Lwowską Narodową Naukową Biblioteką Ukrainy. Dlaczego to jest tak niezwykle ważne? Ponieważ szacuje się, że 60% przedwojennych zbiorów zakładu Ossolińskich pozostało we Lwowie. Jest dla nas niezwykle ważne, że rozmowy prowadzone przez wiele lat doprowadziły do tego, że dziś możemy z tą biblioteką współpracować i we Lwowie pielęgnować zbiory, które dla nas, Polaków, są przecież tak niezwykle cenne, dbać o nie i je digitalizować. A więc ta część współczesnej działalności Ossolineum wydaje się jedną z najważniejszych.
