Section: Stanisław Zając
Źródło: http://orka2.sejm.gov.pl/Debata3.nsf/main/5A0FCC96 Wystąpienie na posiedzeniu Sejmu, 18 stycznia 2001
Zobacz też: Radio Maryja

W kontekście wypowiedzi Ojca Świętego chciałbym stwierdzić, że Radio Maryja jest swoistym fenomenem kulturowym, którym powinniśmy się szczycić. W dobie tak niebezpiecznych dla społeczeństwa zjawisk, jak powszechna laicyzacja życia czy też załamywanie się tradycyjnych wartości, działa w Polsce ogólnokrajowa rozgłośnia powstała dzięki entuzjazmowi i uporowi ludzi, którzy ją tworzyli i nadal prowadzą. Radio Maryja, w odróżnieniu od innych, nie promuje w swej działalności wzorców cywilizacji konsumpcyjnej, w swoich audycjach skłania do refleksji nad światem, koncentruje się nad ludzkimi problemami, nie szuka taniej sensacji, dalekie jest od komercyjnej pokusy.
