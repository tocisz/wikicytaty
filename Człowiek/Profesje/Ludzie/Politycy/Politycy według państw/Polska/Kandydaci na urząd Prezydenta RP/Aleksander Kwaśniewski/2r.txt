Section: Aleksander Kwaśniewski / O Aleksandrze Kwaśniewskim
Autor: Stanisław Michalkiewicz, felieton dla tygodnika Najwyższy czas!, 21 czerwca 2007.

W ten oto okrężny sposób przechodzimy do metod liczenia głosów w Unii Europejskiej, kiedy już podpiszemy rezygnację z suwerenności państwowej. Warto się z tym zapoznać, jako że za to właśnie przyjdzie nam „umierać”. Oczywiście nie wszystkim, bo taki np. Aleksander Kwaśniewski nie umarł by za nic w świecie. Nawet nie dlatego, że życie jest, jak wiadomo – „największą wartością”, zwłaszcza pozagrobowe, ale dlatego, że po co umierać, kiedy można wypić i zakąsić?
