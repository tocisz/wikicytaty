Section: Adolf Maria Bocheński
Źródło: Stanisław Cat – Mackiewicz, Kto mnie wołał, czego chciał. Niedokończony szkic o Adolfie Bocheńskim, Londyn 1948.

W 1919 r. w czasie pierwszych wyborów w Polsce, byliśmy z ojcem w Tarnowie. Miałem wtedy lat 10 i na pół żartem, na pół poważnie powtarzałem: „Jestem endekiem, jestem endekiem.” Na to mój ojciec nie zaprotestował, lecz powiedział z żalem w głosie: „Tak, a ja myślałem, że ty jesteś konserwatystą.” Nie wiem dlaczego ta rozmowa tak mi utkwiła w pamięci. Odtąd jednak zawsze uważałem się za konserwatystę i da Bóg zostanę nim do końca życia.
