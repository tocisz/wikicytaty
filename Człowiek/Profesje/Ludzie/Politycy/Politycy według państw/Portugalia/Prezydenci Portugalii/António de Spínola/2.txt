Section: António de Spínola / O António de Spínoli
Autor: Mário Soares
Opis: w drugim wywiadzie udzielonym Orianie Fallaci we wrześniu 1975 w Lizbonie.
Źródło: Oriana Fallaci, Wywiad z historią, wyd. Sfery, Warszawa 2012, ISBN 9788377990391, s. 566–567.

Spinóla… Wie pani, ja nie za bardzo lubię rozmawiać o Spinoli. Z różnych względów. Sądzę, że owszem, popełnił poważne błędy, idiotyczne błędy. I sądzę, że być może jest on odpowiedzialny za to, co wydarzyło się później. Bo chciał przyśpieszyć bieg wydarzeń i ewidentnie przyśpieszył go, nie mając na to siły ani pomysłu. Spinola stanowił odstępstwo od rewolucyjnej praworządności. Prawicowe odstępstwo. Chciał na przykład zahamować rewolucję i nie zdawał sobie nawet sprawy, jak bardzo jest to niemożliwe. Jednak został też o nim rozgłoszonych nieco kłamstw, zwłaszcza przez komunistów. Chciałem powiedzieć, że jeśli istnieje rewolucyjna praworządność, a nie ma wątpliwości, że istnieje, jeśli takową rewolucyjną praworządność reprezentuje Rada Sił Zbrojnych i ucieleśniają to jej oficerowie, nie można zaprzeczyć, że Spinola stanowił jej część. Dobrze czy źle, na początku był także on. Właśnie dlatego nie lubię o nim rozmawiać. Właśnie dlatego wolę powiedzieć, że popełnił błędy. A to, że je popełnił, jest bezsporne; między innymi określał maoistów jako „szczerze demokratycznych demokratów”. Wygłaszał jeszcze poważniejsze stwierdzenia, będąc w błędzie. Pomylił się w wielu sprawach, niekiedy wywołując sensację. Ale nie jest to człowiek lotnego umysłu.
