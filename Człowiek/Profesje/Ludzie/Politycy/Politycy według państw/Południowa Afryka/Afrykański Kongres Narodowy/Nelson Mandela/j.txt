Section: Nelson Mandela / O Nelsonie Mandeli
Autor: Adam Michnik, Heros XX wieku, „Gazeta Wyborcza”, 7–8 grudnia 2013.

Przeżył wiele upokorzeń, długich lat beznadziei i klęsk politycznych. Zawsze jednak był obrońcą człowieka w świecie dyskryminacji rasowej i przemocy policyjnej. Jego życie – wypełnione aktywnością polityczną, procesami karnymi i wieloletnim więzieniem – przypominało pracę Syzyfa ze słynnego eseju Alberta Camusa. Mandela pchał swój kamień pod górę. Jego upór niósł ludziom wiarę, nadzieję i miłość; pozwalał trwać w oporze wobec okrutnego reżimu.
