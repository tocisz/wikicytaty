Section: Karol Świerczewski / O Karolu Świerczewskim
Autor: Guido Piovene
Źródło: Alceo Valcini, Z Guido Piovenem na polskim bankiecie w: tenże, Z Malapartem w warszawskim getcie, tłum. Anna Osmólska-Mętrak, Państwowy Instytut Wydawniczy, Warszawa 1990, ISBN 8306019679, s. 81.

Wiesz, ten generał to dzielny człowiek, wiele razy ryzykował życie i muszę powiedzieć, że naprawdę jest to człowiek otwarty i sympatyczny. Gwarzyliśmy o wielu rzeczach, ale potem zaczęliśmy się rozwodzić nad wspomnieniami z wojny domowej w Hiszpanii. Opowiedział o wielu nie znanych mi epizodach, a ja na ten sam temat przytoczyłem kilka epizodów wojny generała Franco. Niektóre wydarzenia zbiegały się w czasie z jego wspomnieniami. W pewnym momencie popatrzyliśmy na siebie z wahaniem. Był to kłopotliwy moment, ponieważ okazało się, że obydwaj uczestniczyliśmy w tej tamtej wojnie. Świerczewski jako dowódca Brygad Międzynarodowych, a ja jako dziennikarz po drugiej stronie barykady. Zapewniam cię, czułem się przez chwilę nieswojo. Byliśmy obaj zaskoczeni i zdumieni, ale wszystko zakończyło się śmiechem, a rozmowa potoczyła innym torem.
