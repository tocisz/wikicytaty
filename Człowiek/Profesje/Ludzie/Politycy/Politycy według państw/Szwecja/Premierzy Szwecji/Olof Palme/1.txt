Section: Olof Palme
Opis: przemówienie wygłoszone w trakcie debaty telewizyjnej w 1982.
Źródło: http://partiarazem.pl/2016/02/olof-palme-dlaczego-jestem-demokratycznym-socjalista/ Dlaczego jestem demokratycznym socjalistą, tłum. Krzysztof Adamski, partiarazem.pl, 28 lutego 2016.
Zobacz też: demokracja, socjalizm

Jestem demokratycznym socjalistą i mówię to z dumą i radością. Zostałem nim, gdy objeżdżałem Indie i widziałem tę przerażającą nędzę na tle nieprzyzwoitego bogactwa nielicznych. Gdy – podczas innej podróży – widziałem upokarzającą biedę w zamożnych Stanach Zjednoczonych. Gdy jako młody człowiek stanąłem oko w oko z okrucieństwem i zniewoleniem komunizmu, ze skalą prześladowań w państwach komunistycznych. Gdy odwiedzając nazistowskie obozy śmierci, czytałem długie listy nazwisk zamordowanych socjaldemokratów i związkowców.
Zostałem nim, gdy uświadomiłem sobie, że to socjaldemokracja przetarła szlaki dla całej szwedzkiej demokracji, że to socjaldemokracja wydobyła nasz kraj z biedy i bezrobocia dzięki polityce kryzysowej lat trzydziestych.
