Section: Grzegorz Górski / O Grzegorzu Górskim
Autor: Adam Szostkiewicz
Opis: o opiniach eksperckich dotyczących wydarzeń w Sejmie mających miejsce od 16 grudnia 2016, w tym o opinii Grzegorza Górskiego.
Źródło: http://szostkiewicz.blog.polityka.pl/2017/01/08/prawnicy-z-odsiecza-kuchcinskiemu-trzy-pytania/?nocheck=1 Prawnicy z odsieczą Kuchcińskiemu. Trzy pytania, polityka.pl, 8 stycznia 2017

Nazwiska prawników nie były szerzej znane opinii publicznej, ale już są i nie zapiszą się dobrze w pamięci środowiska i społeczeństwa. Wcześniej Biuro Analiz Sejmowych zamówiło u trzech innych szerzej nieznanych prawników opinie na temat postępowania posłów opozycji pod kątem ich ewentualnej odpowiedzialności za blokowanie mównicy, fotelu marszałkowskiego i sali plenarnej. Opinie obu grup prawników wpisują się w pisowską interpretację konfliktu wywołanego przez PiS. Żadnego zdania odrębnego nie ma. Nie zapytano żadnego szerzej znanego prawnika, cieszącego się zawodowym i społecznym autorytetem. (...) Co warte są opinie osób sprzyjających osobom, które ich potrzebują? Niewiele. Sedno sprawy jest przecież polityczne, a więc eksperci są de facto stroną sporu politycznego i nawet tego nie starają się ukryć.(...) Jaka jest wymowa akcji z opiniami podjętej przez kancelarię Sejmu kierowaną przez osobę związaną z PiS? Rokuje źle. Nie gromadzi się i nie publikuje opinii prawnych, potwierdzających legalność i słuszność działań marszałka Kuchcińskiego, a jednocześnie sugerujących nielegalność i niesłuszność działań opozycji w reakcji na działania Kuchcińskiego, jeśli szuka się kompromisu w sprawie kryzysu parlamentarnego.
