Section: Stanisław Zabłocki
Opis: wystąpienie w imieniu nowych prezesów Izb Sądu Najwyższego podczas odbierania aktów nominacyjnych od prezydenta Andrzeja Dudy.
Źródło: http://wyborcza.pl/1,75398,20637450,prezydent-powolal-czterech-prezesow-sn-uslyszal-od-nich-uleglosci.html Prezydent powołał czterech prezesów SN. Usłyszał od nich: „Uległości przed politykami nie będzie” wyborcza.pl, 2 września 2016
Zobacz też: Andrzej Duda

W tych czasach niełatwych dla prawa i prawników, a w szczególności dla stanu sędziowskiego, Sąd Najwyższy będzie, tak jak dotąd, zajmował się prawem, jego wykładnią i stosowaniem, a nie polityką (…). [Sędziowie Sądu Najwyższego będą] ślepi i głusi nie tylko na ewentualne podszepty, ale nawet na niezwerbalizowane życzenia przedstawicieli którejkolwiek ze stron sceny politycznej. Jednym słowem, zero polityki, ale jednocześnie zero nie tylko strachu czy obawy, ale i uległości przed politykami. Nie taję, że sędziowie SN – a jestem przekonany, że także wszyscy sędziowie sądów powszechnych – liczą jednak – przy takim nastawieniu – na coś na kształt „partnerstwa dla pokoju”. Jakże bylibyśmy szczęśliwi, gdyby politycy pozostawili wykładnię, interpretację prawa prawnikom, a przede wszystkim sądom i trybunałom.
