Section: Manuel Urrutia / O Manuelu Urrutii
Autor: Fidel Castro
Źródło: Frei Betto, Fidel i religia. Rozmowy z Bratem Betto, op. cit., s. 180.

Powierzyliśmy mu ten urząd, choć nie miał żadnego udziału w procesie rewolucyjnym, między innymi dlatego, że chcieliśmy w sposób oczywisty wykazać, że nie walczyliśmy o urzędy państwowe. Dlatego po zwycięstwie rewolucji przekazaliśmy mu władzę. Okazało się jednak, że był to człowiek chodzący po księżycu, nie miał naprawdę żadnego poczucia rzeczywistości. Od pierwszego dnia zaczął stwarzać problemy, pozwalał sobie nawet na posunięcia godzące w robotników, stawiał nas w trudnej sytuacji. Musiałem spotykać się z robotnikami, wyjaśniać im, prosić, aby zrozumieli, aby mieli cierpliwość. Musieliśmy też spotkać się z Radą Ministrów i oznajmić, że zaczęły się problemy polityczne.
