Section: Paweł Kempka
Źródło: spr. sten. z 25 pos. III SŚ z dn. 20 grudnia 1932 r., szp. 5 za: Witold Marcoń, Paweł Kempka – szkic do portretu, red. Marek Wroński, Tarnowskie Góry 2011, s. 15

Ten statut organiczny jest dla nas, Ślązaków, ustawą konstytucyjną w najbliższym dla nas zakresie. Nie można powiedzieć, że my poza statutem organicznym, poza autonomią, nie widzimy konstytucji Rzeczypospolitej Polskiej, nie widzimy państwa. Odzywają się głosy takie, które nam to zarzucają, ale zarzuty te są nieprawdziwe. Niechby inne województwa przyniosły tyle pożytku państwu, niechby okazały tyle patriotyzmu i zapału jak województwo śląskie, a byłoby w Polsce dobrze, lepiej niż dziś jest.
