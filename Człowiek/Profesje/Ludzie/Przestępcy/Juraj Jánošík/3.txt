Section: Juraj Jánošík
Autor: Kazimierz Przerwa-Tetmajer, Jak Janosik tańczył z cesarzową

Wstał zza stołu Janosik w czerwieni,
bo miał serdak czerwieniućki nowy
i na portkach sztof karmazynowy,

i wystąpił poprzodku do sieni,
a poza nim towarzysze jego
zbrojni, strojni, a oczyma żegą.
(...)

I zdjął kołpak z głowy dziany złotem,
w dyjamenty kołpak naszywany,
złotem śmignął po ziemi, jak błotem,
brylantami rafnął ziem, jak piargiem –
hej! cesarko! proszę z sobą w tany,
niech się dziwią aż za Nowym Targiem!
