Section: James Earl Ray / O Jamesie Earlu Rayu
Źródło: Władysław B. Pawlak, Druga księga zamachów, op. cit., s. 376.

Ray był zbiegłym więźniem. Jakże łatwo było grać na jego obawach przed powrotem za kratki. Ci, którzy umożliwili mu zyskowny proceder z narkotykami, przybranie tożsamości Erika S. Galta i stworzenie sobie punktu oparcia w Birmingham, z pewnością wiedzieli, z kim mają do czynienia. Trzymali go w ręku. W Los Angeles Ray miał pieniądze, jedyne, co cenił w życiu. Zamierzał wyjechać i zacząć nowe życie w Afryce Południowej nie jako najemnik, lecz jako barman. Obietnica pomocy w tych planach, równie dobrze jak groźba uniemożliwienia ucieczki mogła być potężnym bodźce w pozyskaniu współdziałania Raya w zamordowaniu doktora Kinga. Wszystko przemawia za tym, że do tej zbrodni pchnęło Raya wiele czynników. Kim byli jego inspiratorzy i kto mu pomagał, nadal nie wiemy. Nie znamy ich nazwisk. Wszystkie jednak prowadzą w jedną stronę – do środowiska zaślepionych nienawiścią rasową kręgów na Południu.
