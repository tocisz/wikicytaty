Section: Bonnie i Clyde / O Bonnie i Clydzie
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 248

Tych dwoje młodych kochanków stało się w latach trzydziestych najsłynniejszą parą gangsterów Ameryki. Przyczyną tego rozgłosu były ich brawurowe napady, a także to, że w świecie przestępców pojawiła się wreszcie kobieta, która w dodatku okazała się bardziej bezwzględna i okrutna niż jej partner. Bonnie i Clyde, zanim rangersom z Teksasu udało się ich powstrzymać, zabili około dwunastu osób i dokonali wielu napadów na banki, sklepy oraz stacje benzynowe na południowym wschodzie Stanów Zjednoczonych. W ciągu zaledwie dwóch lat postawili na nogi całą armię strażników prawa, którzy usiłowali położyć kres ich zbrodniczej działalności.
