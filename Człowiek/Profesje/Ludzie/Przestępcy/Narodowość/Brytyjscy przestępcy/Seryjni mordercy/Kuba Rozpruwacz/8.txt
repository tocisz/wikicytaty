Section: Kuba Rozpruwacz / O Kubie Rozpruwaczu
Autor: Simon Sebag Montefiore, Potwory. Historia zbrodni i okrucieństwa, op. cit., s. 174.

Przechadzał się po ulicach najbardziej podejrzanych dzielnic Londynu, wybierając na swe ofiary najbardziej bezbronne, pogardzane przez społeczeństwo kobiety – prostytutki. W okresie od sierpnia do listopada 1888 r. ten powodowany żądzą zabijania człowiek zamordował co najmniej 5 kobiet. (…) Nazywany także „mordercą z Whitechapel” oraz „skórzanym fartuchem”, pozostaje najbardziej osławionym zabójcą, który nigdy nie został schwytany, pierwszym seryjnym mordercą, który zdobył międzynarodowy rozgłos. „W kraju zapanował nastrój horroru – czytamy w jednej z relacji z tego okresu – mężczyźni rozmawiali ze sobą ściszonym głosem, pobladłe kobiety wzdrygały się z przerażenia na wieść o straszliwych szczegółach kolejnych zbrodni”.
