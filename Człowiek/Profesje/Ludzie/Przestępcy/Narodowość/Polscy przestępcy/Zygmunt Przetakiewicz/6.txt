Section: Zygmunt Przetakiewicz / Od ONR-u do PAX-u
Opis: przedstawienie sytuacji w Anglii po klęsce Francji w 1940.
Źródło: s. 61.

W owym czasie Anglia gorączkowo szykowała się do spodziewanej inwazji niemieckiej. Muszę przyznać, że w porównaniu z tym, co widziałem we Francji, obraz był budujący. Na każdym kroku stykałem się z atmosferą gotowości do walki, żadnych oznak defetyzmu i zniechęcenia. Wojsko brytyjskie nie było tak liczne jak francuskie, ale duchem przewyższało je o niebo.
