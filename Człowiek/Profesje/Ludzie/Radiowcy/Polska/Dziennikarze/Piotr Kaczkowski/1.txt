Section: Piotr Kaczkowski

Czasami mógłbym zastanowić się, po co słucham nowej muzyki siedem godzin dziennie. Ale chyba odpowiedziałbym to co zwykle: panie Piotrze, a jakiej muzyki słucha pan potem, po pracy, dla przyjemności? Żadnej. To jakie płyty zabrałby pan na bezludną wyspę? Nie zabrałbym żadnej. Na bezludnej wyspie nie ma prądu i na pewno nie ma gramofonu, a wszystkie potrzebne mi płyty mam w głowie. I kiedy nagle trzeba odnieść do siebie dwie piosenki albo trzy albumy, zrobić coś w rodzaju zawiązania sznurowadła, to sięgam do głowy.
