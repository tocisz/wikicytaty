Section: Kabaret Elita / Skecze / Opole 1987

– To jest list z Poznania.
– A jak pan poznał? A znaczek za 50 groszy, nie zauważyłem w pierwszej chwili.
– Pisze do nas dziesięcioletni Mirek (lat 14). «Z prasy dowiedziałem się, że w ciagu roku każdemu Polakowi, więc również mnie, przypada na głowę 11 litów czystego spirytusu. Czy ja to mogę sobie rozrobić z wodą, bo czysty spirytus mnie otrzącha?»
– Każdego otrzącha! To jest idiota! Dzieciom się w głowie poprzewracało!
– Ja odpowiem dziecku: Jak wiesz, chłopczę...
– Chłepcze.
– Nasz kraj przeżywa przejściowe, czterdziestoletnie trudności, jeśli idzie o temat: woda pitna. To, że nas po niej otrzącha, spowodowały wiadome restrykcje amerykańskie, będące brutalną ingerencją w nasze wewnętrzne sprawy, Polecam ci Pepsi, bo po tym się szybciej pada.
– A ja polecam ci na popychacz chleb z musztardą.
