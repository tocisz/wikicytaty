Section: Bogdan Wołkowski
Źródło: Krzysztof Kukliński, http://kostuchna.eu/?p=2745 Mistrz świata z Kostuchny – Bogdan Wołkowski, kostuchna.eu, 19 grudnia 2011

Wszystko tak naprawdę zaczęło się od mistrzostw w katowickim „Spodku”, gdzie zaproszony został amerykański mistrz trików bilardowych, Mike Massey. On pokazał tam takie triki, że ja stałem z otwartymi ustami. Pamiętam, jak pomyślałem: Facet musiał podpisać pakt z diabłem, bo wszystko, co robił przeczyło prawom fizyki. Albo jest to jeden wielki szwindel i tam są zainstalowane jakieś magnesy, które powodują, że bile krążą po stole po łukach, podskakują i temu podobne… Od tego momentu zwariowałem na punkcie trików bilardowych, zacząłem poważnie interesować się tym tematem, a Mike stał się moim guru.
