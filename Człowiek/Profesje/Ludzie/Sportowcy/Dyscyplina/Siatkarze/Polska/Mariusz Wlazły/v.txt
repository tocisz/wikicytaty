Section: Mariusz Wlazły / O Mariuszu Wlazłym
Autor: Krzysztof Ignaczak, http://www.przegladsportowy.pl/siatkowka/plusliga,krzysztof-ignaczak-libero-asseco-resovii-o-wlazlym,artykul,134964,1,899.html

Nawet nie wiem z jakiego klubu Mariusz przyszedł. Gdy pierwszy raz na niego popatrzyłem, to przez myśl mi nie przeszło, że ten chudy chłopak będzie tak wspaniałym siatkarzem. Mimo że już wtedy skakał ponad metr w górę, to nie potrafił atakować. Bił jak głową w mur. Miał słaby początek i pewnie dlatego nie chcieliśmy, by grał w podstawowym składzie. Potem jednak zyskał zaufanie całego zespołu i nikt nie wyobrażał sobie składu bez niego. Pomyliłem się, co do niego na początku, ale nie ja jeden. Nawet dzisiaj gdyby zapytać kogoś przypadkowego, czym może zajmować się na co dzień Mariusz, to pewnie niewielu by uwierzyło, że jest jednym z najlepszych atakujących na świecie.
