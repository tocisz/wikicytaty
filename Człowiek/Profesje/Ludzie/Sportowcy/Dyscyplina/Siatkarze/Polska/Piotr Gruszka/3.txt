Section: Piotr Gruszka
Opis: odpowiedź na pytanie o osobę, którą zawsze zapamięta.

Hmm… Osoba, która zapadła mi najbardziej w pamięci? Może powiem o pewnej grupie osób. Uczniowie klas sportowych ze szkoły, w której uczy mój starszy brat. Dziewczyny i chłopaki są niesamowici. Mają nadzwyczajną wolę walki i są niezwykłą młodzieżą. Starają się koncentrować na rzeczach naprawdę pożytecznych, jasne, że lubią imprezy, ale nie przesadzają. Poza tym każdy z nich ma w sobie coś fantastycznego. Kordian, pomimo niezwykłego talentu jest bardzo skromny, Kacper – gdyby nie siatkówka byłby pewnie niezłym adwokatem, bo nikt takiej ściemy jak on puścić nie potrafi, Jola wiecznie wszystkich wyprowadza z równowagi, a pomimo to ją kochamy… I pozostali również są fantastyczni. Pozdrawiam całego Kopernika.
