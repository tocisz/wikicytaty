Section: Krzysztof Gardyna
Źródło: Wioletta Gnacikowska, „Chwała na wysokości”, „Gazeta Łódzka” 26 stycznia 1998, cyt. za: http://www.lodz.tpsa.pl/iso/Wiola/gardyna.html „Górskie” wywiady i artykuły prasowe, Akademicki Klub Górski w Łodzi

Przed tymi, z którymi się wspinam nie kryję, że jestem księdzem. Owszem, ludzie są trochę zaskoczeni, jak się dowiadują. Mam nawet wśród przyjaciół wspinaczkowych kilku antyklerykałów. Jeden z nich Włodek Cywiński mówi o sobie, że jest „ateuszem i antyklerykałem totalnym”, ale nie przeszkadza nam to, żebyśmy byli przyjaciółmi i wspinali się jako partnerzy. W górach często wychodzą takie tematy jak wiara, religia, Kościół. Te tematy są dla nas obu interesujące.
