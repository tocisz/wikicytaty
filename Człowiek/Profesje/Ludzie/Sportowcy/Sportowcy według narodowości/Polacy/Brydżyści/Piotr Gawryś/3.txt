Section: Piotr Gawryś / „Rzeczpospolita”, 18 lutego 2011 roku

Jeśli w szachach wykona się zły ruch, to dlatego, że albo ma się złą głowę, albo za mało czasu. W brydżu podejmuje się decyzje w totalnej niepewności. Pewne są tylko nasze karty. Ma się przesłanki logiczne, statystyczne, psychologiczne. Trzeba rozgryźć przeciwnika, wyczuć jego emocje, wahania, słabości. Udaje się to tym, którzy mają zdolności psychologiczne, nawet parapsychologiczne. Tego się nie można nauczyć, to talent, który zresztą rozwija się razem z praktyką. Ale jak ktoś jest drewniany, to taki zostanie. No, a w brydżu towarzyskim przydaje się po prostu siła przebicia. Zdominować przeciwnika, stłamsić go.
