Section: Artur Hajzer
Opis: o wyprawie na Broad Peak.
Źródło: Marcin Buczek, http://www.rmf24.pl/raport-zimowe-zmagania/sezon2012-13/news-hajzer-byc-moze-nigdy-nie-dowiemy-sie-co-wydarzylo-sie-na-br,nId,941150 Hajzer: Być może nigdy nie dowiemy się, co wydarzyło się na Broad Peaku, rmf24.pl, 9 marca 2013

Dla himalaistów jasna jest stara prawda, że szczyt to dopiero połowa sukcesu. Oczywiście nie można było pohamować pewnej radości, kiedy otrzymaliśmy wiadomość, że są na szczycie, ale wiedzieliśmy, że o pełni sukcesu będziemy mogli mówić po zejściu ekipy do bazy, zresztą tak był formułowany komunikat. Zawsze tak robimy, podając wiadomość o wejściu wierzchołkowym – podkreślamy, żeby jednak wyczekać, bo sukces jest w bazie, trzeba go ze szczytu donieść do bazy. Tak że informacja o wejściu szczytowym była miła, ale nie taka, żeby środowisko popadło w euforię.
