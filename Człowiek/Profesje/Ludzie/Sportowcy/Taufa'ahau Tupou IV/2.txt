Section: Taufa'ahau Tupou IV / O Taufa'ahau Tupou IV
Autor: Oriana Fallaci, Wywiad z samą sobą. Apokalipsa, Wydawnictwo Cyklady, Warszawa 2005, ISBN 83-86859-98-9, tłum. Joanna Wajs, s. 256-257.

Porzuciwszy także pomysł z Biegunem Południowym, zdecydowałam się wreszcie na Niuatoputapu. Na ziemski raj, który znajduje się na Wyspach Tonga albo Wyspach Przyjaciół, czyli na Południowym Pacyfiku, i w którym panuje Jego Wysokość Taufaahau Tupon IV: nieszkodliwy Polinezyjczyk, który cały czas nosi przepiękny naszyjnik z muszli i waży coś około dwustu kilo. Co robi na mnie ogromne wrażenie, ponieważ ja ważę mniej niż czterdzieści. Wybrałam Niuatoputapu nie tylko z jego powodu i z powodu ciepła, lecz także dlatego, że muzułmanie nigdy się tam nie pojawiają. Tak samo komuniści-miliarderzy, szejkowie, simonetty i tak dalej. Dotarcie tam nastręcza tylu kłopotów, że z trudem jest w stanie tego dokonać nawet "National Geographic". A ponadto Jego Wysokość Taufaahau Tupon IV to chrześcijanin-protestant, jeśli coś mu napomkniesz o Umiarkowanym Islamie, wpada we wściekłość tak samo jak ja, i z pewnością udzieliłby mi azylu politycznego.
