Section: Jacek Mojkowski
Źródło: http://czat.wp.pl/id_czata,917,zapis.html?T czat.wp.pl, 2002-03-26

Dziennikarstwo w mediach elektronicznych wymaga skrótu, trzeba znaleźć celne określenie, a właściwie mieć już na samym początku wypowiedzi obmyślaną puentę. Dziennikarstwo gazetowe wymaga dużego researchu, trzeba długo penetrować temat zanim się go zrozumie, a potem opisze. To, co mnie niepokoi, kiedy oglądam pracę dziennikarzy radiowych i telewizyjnych, to to, że potrzeba skrótu powoduje u nich lenistwo, gdy idzie o ów research. Mówiąc krótko, w wielu przypadkach wyziera słabe przygotowanie, a czasem niekompetencja. Dlatego uważam, że połączenie dziennikarstwa prasowego z elektronicznym daje dobre rezultaty.
