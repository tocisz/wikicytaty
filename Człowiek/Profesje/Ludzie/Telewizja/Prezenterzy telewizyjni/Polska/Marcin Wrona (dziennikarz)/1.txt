Section: Marcin Wrona (dziennikarz)
Opis: odpowiedź na pytanie, czy jest buddystą.
Źródło: Arkadiusz Bartosiak, Łukasz Klinke, Marcin Wrona, „Playboy”, nr 4, 2006 rok

A co to znaczy być buddystą? Ja jestem megaleniwym facetem. I to wiem na pewno. Od ponad roku nie siadłem na poduchę. Jak to mówi lama Ole: „Bycie buddystą to wiadra potu i krwi”. Pytałem jego świątobliwość Karmapę, czy bycie buddystą to praktykowanie. Powiedział, że nie, bo bycie buddystą to sposób nastawienia do świata, walka o to, żeby być dobrym. Jeśli jestem buddystą, to złym i leniwym. Ale jak mam się koniecznie określić religijnie, to tak. Jestem buddystą.
