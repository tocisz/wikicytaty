Section: Jan Tomaszewski / G
Opis: o zagarnięciu przez Roberta Gadochę 18 000 USD, otrzymanych od piłkarzy reprezentacji Argentyny jako "zachęta" do pokonania reprezentacji Włoch w ostatnim meczu grupowym.
Źródło: https://www.przegladsportowy.pl/ps-historia/jan-tomaszewski-wspomina-mistrzostwa-swiata-1974/82jzf2g przegladsportowy.pl, 19 czerwca 2019

Gdy się o tym dowiedziałem, ogłosiłem, że już nigdy Robertowi nie podam ręki. Mam w dupie te tysiąc „zielonych”, ale on wziął sobie pieniądze i cały czas musiał o tym myśleć. Przecież gdyby to wyszło na jaw podczas mistrzostw, nie muszę mówić, jaki byłby ferment w drużynie i w ogóle skandal. Za 15 tysięcy dolarów można było sobie kupić trzy mieszkania na Saskiej Kępie. Jak on mógł spać, funkcjonować? Na 200 procent od meczu z Włochami do końca mundialu Robert już nie mógł być sobą. I proszę zobaczyć, jak go pan Bóg pokarał, a właściwie jak nas pokarał. Gadocha – świetny ofensywny piłkarz – w turnieju nie strzelił żadnego gola. Podawał, dogrywał, miał wiele cennych asyst, ale nic nie strzelił, zero.
