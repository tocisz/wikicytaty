Section: Diego Maradona / O Diego Maradonie
Autor: Rafał Stec, El Diego, Maradona, Diego, „Gazeta Wyborcza”, 5 grudnia 2005

W argentyńskim Rosario powstał Kościół Maradony. Według jego wyznawców mamy obecnie rok 46 naszej ery, tak długo bowiem On stąpa po ziemi. Boże Narodzenie diegorianie obchodzą 30 października, zbierają się w kaplicy Ręka Boga, ich powinnością jest m.in. nadawać dzieciom imię piłkarza. Ich biblia to właśnie Yo soy El Diego – wspomnienia podyktowane również w 2000 r. dwóm argentyńskim dziennikarzom.
