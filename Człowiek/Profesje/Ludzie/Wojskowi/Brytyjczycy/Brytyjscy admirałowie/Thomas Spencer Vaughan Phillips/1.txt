Section: Thomas Spencer Vaughan Phillips / O Thomasie Phillipsie
Autor: Andrzej Perepeczko, Zagłada dalekowschodniej eskadry, Wydawnictwo Morskie, Gdańsk 1971, s.60, 61.
Opis: ocena postępowania admirała po bitwie pod Kuantanem w 1941 roku.

Osobnym zagadnieniem jest ocena postępowania admirała Phillipsa. Stał on przed bardzo trudnym zadaniem podejmowania decyzji bez dostatecznych danych umożliwiających mu pełne rozeznanie w aktualnej sytuacji. Mimo to decyzje podejmował szybko i nie uchylał się przed grożącym ryzykiem, które uznawał za dopuszczalne. Admirał pomylił się i przegrał, lecz jego błąd świadczy również o trudności oceny sytuacji, zwłaszcza w wypadku, kiedy przerwana jest wszelka łączność z obawy przed wykryciem przez wroga.
