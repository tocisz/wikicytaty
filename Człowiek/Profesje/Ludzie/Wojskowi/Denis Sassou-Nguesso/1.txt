Section: Denis Sassou-Nguesso
Źródło: Jan Paweł II w Afryce, Instytut Wydawniczy Pax, Warszawa 1985, s. 114.

Uważamy za wielki zaszczyt gościć wśród nas Waszą dostojną osobę. Znamy Wasze głębokie zaangażowanie w sprawę pokoju na świecie, wyostrzoną wrażliwość na niesprawiedliwość, która wciąż jeszcze szaleje w różnych krajach, troskę w obliczu ogromu nędzy, która wciąż jest udziałem narodów Trzeciego Świata (…). Cele Waszej Świątobliwości są zbieżne z naszymi: szczęście człowieka, czyli jego harmonijny rozwój. Dlatego jesteśmy przekonani, że pobyt Waszej Świątobliwości na ziemi kongijskiej pozwoli na nawiązanie konstruktywnego dialogu między Stolicą Świętą i naszym krajem w celu skonsolidowania i umocnienia harmonijnie i szczęśliwie istniejących więzów między naszymi dwoma krajami, by w ten sposób kontynuować wspólne tworzenie warunków dla lepszego świata.
