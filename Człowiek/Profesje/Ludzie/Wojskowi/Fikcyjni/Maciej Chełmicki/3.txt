Section: Maciej Chełmicki / O Maćku Chełmickim
Autor: Piotr Semka, Przypadki Andrzeja Wajdy, „Do Rzeczy”, nr 42/193, 17–23 października 2016, s. 41.

Młody chłopak z pokolenia 1926 r. naznaczony polskim losem Antygony – nie był w stanie pochować swego ojca. I niespełnionym wariantem losu Hamleta – mógł podejrzewać, kim są mordercy ojca, ale był za słaby, by go pomścić. Ba, mógł spełnić swoje marzenie twórcze tylko za cenę zgięcia karku przed systemem, który skazał jego ojca na śmierć. Jeśli tak spojrzymy na filmową postać Maćka Chełmickiego, to będzie to alternatywna wersja losów samego Wajdy. Człowieka, który w czasie wojny był łącznikiem AK, i który, podobnie jak bohater Jerzego Andrzejewskiego, stanął po wojnie przed pytaniem: Walczyć dalej czy wybrać prywatność, a może wejść w nowe życie za cenę mimikry?
