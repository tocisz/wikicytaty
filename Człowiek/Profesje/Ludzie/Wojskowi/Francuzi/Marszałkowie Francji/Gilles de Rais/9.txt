Section: Gilles de Rais / O Gilles'ie de Rais
Autor: Marzena Salwowska, http://kulturadobra.pl/rachunek-sumienia/ Rachunek sumienia (recenzja), Kultura Dobra, 12 czerwca 2017

Ten francuski arystokrata, żołnierz i bohater narodowy podobnie jak filmowy lord de Guise wykorzystując swoją pozycję społeczną (i domniemaną bezkarność) porywał, gwałcił i mordował małych bądź bardzo młodych chłopców z biednych rodzin (czasem dziewczynki). Nadto nie stronił on od okultyzmu, a mordowane dzieci chętnie składał w ofierze pewnemu demonowi. Ów osławiony rycerz został jednak pomimo swojej pozycji i wpływów ujęty i skazany zarówno przez sąd świecki jak i duchowny za morderstwo, sodomię i herezję. Jak więc widać średniowieczne organa sprawiedliwości okazały się w tej sprawie być całkiem skuteczne i nie mieć względu na osobę. Potrafiły też zgromadzić solidny materiał dowodowy, bez „tortur wydobywczych”, a także dopilnować by człowiek mający na sumieniu dosłownie wołające o pomstę do nieba zbrodnie na dzieciach nie uniknął sprawiedliwości dzięki swoim wpływom czy wcześniejszym zasługom.
