Section: Manuel Noriega / O Manuelu Noriedze
Autor: Philippe Broussard, Seks, narkotyki i Noriega w: Ostatnie dni dyktatorów, op. cit., s. 213.

Najpierw policyjna fotka. Charakterystyczna obrzmiała twarz, której nie sposób poznać. Oczy czarne, odrobinę skośne, czoło wydatne, łysiejące. Matowa, dziobata twarz przywodzi na myśl ananas, dojrzewający w panamskim słońcu. Tu nie ma wątpliwości. Manuel Noriega na zawsze już pozostanie „Cara de pina” (ananasową głową). Słodkie przezwisko, nie pasujące do mistrza podwójnej gry. Od 1983 do 1989 łączył role żołnierza, głowy państwa, sojusznika CIA i wspólnika kolumbijskich karteli narkotykowych. Miał kochanki, żony poślubiane w tajemnicy, walizki pełne dolarów, konta w Szwajcarii, trzy apartamenty w Paryżu, a nawet Legię Honorową, przyznaną mu w 1987 roku przez François Mitteranda. Latynoski macho i zwolennik rozwiązań siłowych, który wyobrażał sobie, że będzie drugim Castro, a skończył w pace.
