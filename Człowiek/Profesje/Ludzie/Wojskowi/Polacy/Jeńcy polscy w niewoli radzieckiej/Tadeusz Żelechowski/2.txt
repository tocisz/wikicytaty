Section: Tadeusz Żelechowski
Źródło: Jan Szatsznajder, Cichociemni…, op. cit., s. 167.

Ciągłe zmiany postojów. Nieustanny ruch. Wymykanie się z łap obławy i nieustanne potyczki, zasadzki, walki. Z Niemcami i UPA. Ruda Różaniecka, Łukawica, Paary, Korkosze, Narol i Łazy to miejscowości, w których rejonie podejmowaliśmy różne akcje. W nocy z 21 na 22 maja 1944 r. oddział nasz stoczył bardzo zacięty bój (wraz z miejscowymi placówkami) z bandami UPA, w obronie Majdanu w gminie Narol. Napastnicy mieli nad nami znaczną przewagę w ludziach i uzbrojeniu. Nie dali rady wykurzyć nas stamtąd. Zmusiliśmy ich do odwrotu.
