Section: Adam Stanowski
Źródło: „ert" (Adam Stanowski) w: „Miesięcznik - opinie, komentarze, analizy", wyd. NSZZ „Solidarność", 1982 nr 5, s. 27-28.

W każdej sytuacji krzywdy, zniewolenia i niesprawiedliwości uwikłane są trzy strony: ten, kto czyni niesprawiedliwość, krzywdę, zniewolenie - agresor; ten lub ci - gdyż z reguły są to grupy, a nie pojedynczy ludzie - którzy są przedmiotem zniewolenia, a więc ofiary; ten, kto nie jest bezpośrednio ani agresorem, ani ofiarą - świadek. W każdej sytuacji za ucisk, opresję, zniewolenie czy krzywdę odpowiedzialne są trzy strony i wszystkie trzy są jednocześnie ofiarami. Na pozór wydaje się to paradoksalne.
