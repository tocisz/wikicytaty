Section: Bogusław Nizieński
Opis: odpowiedź na pytanie „czym jest lustracja”.
Źródło: http://czateria.interia.pl/goscie-czaterii,czat,1316,Bogus%C5%82aw+Nizie%C5%84ski Bogusław Nizieński, sędzia, były Rzecznik Interesu Publicznego, czateria.interia.pl

Jest to próba oczyszczenia naszego życia publicznego, życia państwowego od tych elementów, od tych ludzi, którzy nie są wiarygodni, tzn. nie ujawnili w swoich oświadczeniach lustracyjnych swoich powiązań ze służbami specjalnymi PRL. Bo w procesie lustracji chodzi tylko i wyłącznie o składanie prawdziwych oświadczeń lustracyjnych. Nasza ustawa administracyjna nie przewiduje żadnej odpowiedzialności za sam fakt tajnej świadomej współpracy, natomiast przewiduje odpowiedzialność za złożenie fałszywego oświadczenia lustracyjnego. A ta odpowiedzialność sprowadza się do tego, że osoba taka ponosi konsekwencje w postaci wyeliminowania jej z życia publicznego na okres 10 lat. Chodzi o to, jak orzekł TK, aby odpowiedzialnych funkcji publicznych w naszym kraju nie pełniły osoby niewiarygodne, a zatem takie które skłamały w oświadczeniu lustracyjnym.
