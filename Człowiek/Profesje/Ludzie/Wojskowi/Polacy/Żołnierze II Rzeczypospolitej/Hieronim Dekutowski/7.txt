Section: Hieronim Dekutowski / O Hieronimie Dekutowskim
Autor: Konstanty Wójcik ps. „Chińczyk”.
Źródło: https://gokurzedow.pl/u/gzu03/16.htm Honorowy pułkownik Polskich Sił Zbrojnych, gokurzedow.pl

Dla wielu Polaków i urzędowiaków „Zapora” zasługuje na określenie, że jest godny pamięci potomnych, bo oddał życie dla ratowania Polski przed zaborcami i kolaborantami, podobnie jak twórcy i uczestnicy powstań narodowych. Kiedy nadeszły czasy aresztowań za przynależność do AK, nawet po ujawnieniu lub wstąpieniu do wojska gen. Berlinga, kiedy zamek w Lublinie nie był w stanie pomieścić „karłów reakcji”, byli partyzanci szukali opieki u „Zapory”. Jak większość patriotów „Zapora” uważał ZSRR za okupanta i jako dowódca miał obowiązek osłaniać swoich żołnierzy. Prowadził działalność o charakterze samoobronnym.
