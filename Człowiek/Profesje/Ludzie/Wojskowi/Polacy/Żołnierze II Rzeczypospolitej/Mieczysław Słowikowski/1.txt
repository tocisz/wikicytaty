Section: Mieczysław Słowikowski
Opis: o ks. Ignacym Skorupce i bitwie warszawskiej 1920 r.
Źródło: https://polskieradio24.pl/39/156/Artykul/2565066,Ks-Ignacy-Skorupka-w-Bitwie-Warszawskiej-Swiadek-o-smierci-kapelana Ks. Ignacy Skorupka w Bitwie Warszawskiej. Świadek o śmierci kapelana, polskieradio.pl, 14 sierpnia 2020.

Batalion nasz stanowili ochotnicy z Warszawy i najbliższych okolic. To była młodzież harcerska, uczniowie i studenci, profesorowie wyższych uczelni, rzemieślnicy, robotnicy obok urzędników i ludzi zawodów wyzwolonych. Wszyscy bez różnicy wieku i stanu tworzyli oddział przeniknięty jedną tylko myślą walki o wolność dopiero co odzyskanej ojczyzny. Kapelan, ks. Ignacy Skorupka, swoją codzienną, niestrudzoną pracą budził w nich wiarę w nasze zwycięstwo.
