Section: Mieczysław Słowikowski / O Mieczysławie Słowikowskim
Autor: Wojciech Pięciak
Źródło: https://www.tygodnikpowszechny.pl/agent-z-casablanki-140639 Wojciech Pięciak, Agent z Casablanki, tygodnikpowszechny.pl, 19 kwietnia 2011.

Słowikowski podaje alianckim dowódcom Francuską Afrykę Północną „na talerzu”: mając agentów od Tunisu po Casablankę i Agadir, dostarcza im „mapę” wojskową i polityczną regionu. Gdyby nie on, zajęcie tych terenów nie odbyłoby się niemal bezboleśnie, a cała francuska armia stacjonująca w Algierii i Maroku oraz francuska administracja nie przeszłyby tak łatwo na stronę aliancką. Można bez przesady powiedzieć, że Słowikowski i jego ludzie ocalili życie co najmniej kilkudziesięciu tysiącom żołnierzy, alianckich i francuskich. Operacja „Torch” to – obok Stalingradu i El-Alamein – jeden z punktów zwrotnych wojny.
