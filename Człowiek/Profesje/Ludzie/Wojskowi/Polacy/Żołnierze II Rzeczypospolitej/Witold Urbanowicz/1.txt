Section: Witold Urbanowicz
Opis: o bitwie o Anglię
Źródło: https://dzieje.pl/aktualnosci/rozpoczecie-bitwy-o-anglie 78 lat temu rozpoczęła się Bitwa o Anglię, dzieje.pl, 10 lipca 2018.

Dla widzów na ziemi było to bardzo atrakcyjne widowisko. Wycie silników, grzechot broni maszynowej, rozwinięte grzyby białych spadochronów, palące się samoloty z ogonami czarnego dymu – musiało to bardzo efektownie wyglądać. Nie wiadomo było, kto do kogo strzela, linie pocisków zapalających i świetlnych krzyżowały się jak pajęczyna i trafiało się, że w ferworze walki piloci atakowali swoich kolegów.
