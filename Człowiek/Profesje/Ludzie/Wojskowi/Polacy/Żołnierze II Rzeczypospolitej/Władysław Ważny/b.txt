Section: Władysław Ważny / O Władysławie Ważnym
Autor: William B. Breuer, Polscy patrioci…, op. cit., s. 201.

Ważny bardzo przeżywał śmierć swoich trzech radiooperatorów, którzy nieustannie ryzykowali życie, wysyłając do Londynu ważne meldunki. Chciał również pomścić kolegów, zdecydował się więc przeprowadzić zuchwałą akcję przeciwko Niemcom. Wiedząc, że zlokalizowanie kryjówek radiooperatorów było wynikiem działań samochodowych radiopelengatorów Abwehry, opracował plan zniszczenia ich centrali. Znajdowała się ona na Boulevard de Chateaudun w Amiens (…). Po przeprowadzonym osobiście rozpoznaniu celu Ważny wysłał do Londynu za pośrednictwem jedynego ocalałego nadajnika, obsługiwanego przez sierżanta Stefana Lewandowskiego („Alamanta”), szczegółowy raport, żądając przy tym przeprowadzenia nalotu na obiekt w Amiens. Dwa dni później eskadra samolotów RAF-u zbombardowała budynek, niszcząc trzy z czterech ruchomych stacji radiopelengacyjnych.
