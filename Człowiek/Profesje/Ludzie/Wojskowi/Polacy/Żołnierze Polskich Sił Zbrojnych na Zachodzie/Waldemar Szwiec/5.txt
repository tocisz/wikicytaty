Section: Waldemar Szwiec / O Waldemarze Szwiecu
Autor: pchor. Stanisław Wolf ps. Staszek.
Opis: o zdobyciu Końskich, w nocy z 31 sierpnia na 1 września 1943, w rocznicę wybuchu II wojny światowej, przez oddział Armii Krajowej Waldemara Szwieca, ps. Robot.
Źródło: https://naszahistoria.pl/rozbicie-wiezienia-w-pinsku-i-zajecie-konskich-zuchwale-akcje-cichociemnych/ar/11704940 Wojciech Rodak, Rozbicie więzienia w Pińsku i zajęcie Końskich. Zuchwałe akcje cichociemnych, naszahistoria.pl, 18 stycznia 2017.

Miasto jest oświetlone przez niemieckie rakiety i wszędzie słychać strzelaninę. Huk wystrzałów z broni maszynowej i kb przerywany jest od czasu do czasu eksplozjami granatów, wyrzucanych przez niemieckie granatniki. Całość robi wrażenie regularnej bitwy. Niemcy nie orientują się zupełnie, jaką siłą i w jakim celu są atakowani, walą ze wszystkiej posiadanej broni i wysyłają co chwila rakiety alarmowe. Żandarmeria stacjonująca w szkole, chcąc się przekonać prawdopodobnie o naszej sile, wysyła patrole, które dochodzą do magazynów Społem. Na rozkaz kom. Robota przestajemy wynosić towary i zachowujemy bezwzględną ciszę. Słyszymy wyraźnie głosy porozumiewających się ze sobą Niemców. Dopuszczamy ich możliwie jak najbliżej i witamy serią z rkm-u. Sam komendant Robot wali po nich serię za serią ze swojego stena. Niemcy milkną i wycofują się natychmiast.
