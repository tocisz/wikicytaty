Section: Agenor Maria Gołuchowski / O Agenorze Gołuchowskim
Autor: Stanisław Cat-Mackiewicz, Europa in flagranti, wyd. Universitas, Kraków 2012, s. 180, 181.

Gołuchowski miał ordery Złotego Runa i rosyjski Świętego Andrzeja. Złote Runo był to order najwyższy w gradacji orderów europejskich, był nadawany tylko panującym lub osobom najbardziej artystokratycznego pochodzenia. Nie możemy mieć pretensji do Gołuchowskiego, że go nosił, był przecież dygnitarzem austriackim. Ale Święty Andrzej! Był to najważniejszy order rosyjski, nadawany w zupełnie wyjątkowych okazjach, za zupełnie wyjątkowe zasługi. A więc Polak, który miał wyjątkowe możliwości zasłużenia się ojczyźnie, został przez rząd cesarsko-rosyjski uznany za tak wyjątkowego przyjaciela Rosji.
