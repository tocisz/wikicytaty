Section: Pedro Joaquín Chamorro Cardenal / O Pedro Joaquinie Chamorro Cardenalu
Autor: Robert Czarkowski, Wróciłem z piekła (spisał i oprac. Błażej Kusztelski), Oficyna Wydawnicza G&P, Poznań 2000, ISBN 83-7272-019-3, s. 52.

Kiedy Pedro Joaquin Chamorro (...) został zamordowany w styczniu 1979 roku, mówiono, że zrobili to sandiniści, chcąc uczynić go męczennikiem swojej rewolucji i zrzucić winę na Somozę. Tym samym upiekli dwie pieczenie: pozbyli się swego przyszłego, potencjalnego przeciwnika, bo Chamorro będąc demokratą, nie akceptowałby działań sandinistów, a po drugie skompromitowali Somozę. Likwidując Chamorro, rzeczywiście sprowokowali zamieszki przeciwko dyktatorowi i przyspieszyli rewolucję. I dlatego śmierć Chamorro była początkiem końca Somozy. Oczywiście nie ma niezbitych dowodów, że mordu dokonali sandiniści, są to jedynie hipotezy.
