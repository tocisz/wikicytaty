Section: Jerzy Różycki / O Jerzym Różyckim
Autor: Leszek Pietrzak
Źródło: http://www.historia.uwazamrze.pl/artykul/982787.html//3 Zakazane historie Foreign Office, uwazamrze.pl
Zobacz też: David Kahn, Gustave Bertrand, matematyk, matematyka

Inną historią spoczywającą w brytyjskich archiwach jest sprawa dekryptażu niemieckiej maszyny szyfrującej Enigma, który to wyczyn był dziełem polskich inżynierów i matematyków. Osiągnięcia te przez wiele lat nie były znane w samej Polsce. Dopiero w 1967 r. jeden z przedstawicieli polskiej grupy kryptologów Marian Rejewski zdecydował się ujawnić tę tajemnicę. Świat jednak wciąż nie wiedział o autorach dekryptażu niemieckiej Enigmy. O roli Polaków usłyszano po raz pierwszy w 1973 r., kiedy były szef francuskiego radiowywiadu gen. Gustaw Bertrand wydał książkę o rozpracowaniu Enigmy. Rok później amerykański historyk i znawca kryptologii Dawid Kahn opublikował na ten temat artykuł w „New York Timesie”.
