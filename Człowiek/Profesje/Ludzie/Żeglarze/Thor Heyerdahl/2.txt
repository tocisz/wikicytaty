Section: Thor Heyerdahl / O Thorze Heyerdahlu
Autor: Paweł Smoleński, Norweg na starożytnych szlakach, „Ale Historia”, w: „Gazeta Wyborcza”, 26 sierpnia 2013.

Na staroegipskich rysunkach i freskach zobaczył łodzie, które były takie same jak te dzisiejsze, a na inkaskiej wazie odnalazł rysunek papirusowej łodzi o kształcie sierpa. Legenda znad Titicaki mówi, że właśnie na takich łodziach przybyli do Ameryki brodaci ludzie zza wielkiej wody. Podobne statki budują Indianie z Meksyku. Musiała więc istnieć cywilizacyjna łączność między Egiptem faraonów a Ameryką – pomyślał Heyerdahl. Ale jak tego dowieść?
Trzeba zbudować papirusową łódź z antycznych fresków, podobną do tych pływających po Titicace i jeziorze Czad, i po prostu przepłynąć Atlantyk.
