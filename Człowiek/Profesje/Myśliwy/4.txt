Section: Myśliwy
Autor: January Weiner, http://biokompost.wordpress.com/2014/06/24/w-obronie-mysliwych-2/#comments W obronie myśliwych, blog Januarego Weinera, 24 czerwca 2014

Niestety, myśliwi mają wiele cech pospolitych szkodników. Polują na inne pożyteczne i sympatyczne zwierzęta: dziki (ćwierć miliona sztuk rocznie), sarny (170 tysięcy rocznie), jelenie (70 tysięcy) i lisy (144 tysiące). Dla porównania, pogłowie owiec w Polsce to ok. ćwierć miliona sztuk. Myśliwych jednak nie jest bardzo dużo i wolno się rozmnażają. Co prawda ich liczba powolutku rośnie, i istnieje nadzieja, że nie będzie to kolejny gatunek wytrzebiony przez człowieka. Ministerstwo Środowiska uznało jednak, że łosi jest za dużo i przyczyniają się do milionowych strat (1.4 miliona w jednym województwie) i skierowało je do odstrzału. No ale myśliwych jest dużo więcej niż łosi, i przynoszą dużo więcej strat! Bez wątpienia ministerstwo niedługo pozwoli strzelać do myśliwych. Na pewno krótkoterminowo przyniesie to ulgę, ale co z zachowaniem gatunku?
