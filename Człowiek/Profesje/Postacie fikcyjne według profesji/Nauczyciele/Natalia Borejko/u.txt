Section: Natalia Borejko / O Natalii
Opis: charakterystyka dorosłej Natalii.
Źródło: Małgorzata Musierowicz, Noelka

Natalia była smukła i wiotka, miała wielkie szare oczy o poetycznym, zadumanym wejrzeniu i wielkie białe zęby. Poza tym, z jej twarzy widać już było tylko piegi, tak była szczupła. Poruszała się z wdziękiem źrebaka, plątały się jej za długie nogi i ręce. Była na drugim roku polonistyki i pisała piękne wiersze, wzorowane nieco na Rilkem, oraz poetycką prozę o samotności i braku zrozumienia (jej przez świat). Publikowała też recenzje teatralne, nie całkiem może zrozumiałe, ale, zdaniem rodziny, nadzwyczaj głębokie.
