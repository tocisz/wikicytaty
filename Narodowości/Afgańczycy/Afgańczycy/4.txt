Section: Afgańczycy
Autor: Tadeusz Piotrowski, Gdy krzepnie rtęć, Iskry, Warszawa 1982, ISBN 8320703514, ss.70.
Opis: opis Afgańczyków spotkanych w Kazi Deh podczas pierwszej polskiej wyprawy zimowej w góry Hindukuszu.
Zobacz też: kożuch

Z zainteresowaniem przyglądałem się zbiegowisku. Przed sobą miałem barwną galerię postaci. Większość przybyłych nosiła kożuchy ze źle wyprawionej owczej skóry, uszyte bez żadnej dbałości o elementarne wymogi estetyki. Długie poły wisiały postrzępione, widać, że właściciele okryć nie zadbali o obcięcie naturalnego kształtu skóry. Sprawiało to wrażenie strasznego niechlujstwa, całkowitej abnegacji. Istota odzieży w tym wydaniu sprowadzała się tylko do roli izolacji cieplnej, bez jakiegokolwiek elementu mogącego przydać jej choćby trochę urody.
