Section: Miasto kości / N

Na postumencie była wyryta data „1234”, a wokół niej słowa „Nephilim: Facilis Descensus Averni”.
– To ma być Kielich Aniołów? – zapytała Clary.
Jace skinął głową.
– I motto Nefilim, Nocnych Łowców.
– Co ono oznacza?
Zęby Jace'a zabłysły w mroku.
– „Nocni Łowcy, W Czerni Wyglądacie Lepiej Niż Wdowy Naszych Wrogów od 1234”.
– Jace…
To znaczy „Łatwe jest zejście do piekieł”, powiedział Jeremiasz.
– Miłe i radosne – skomentowała Clary, ale mimo upału po jej skórze przebiegł dreszcz.
