Section: Pietro Scalia
Opis: o pracy montażysty filmowego.
Źródło: http://www.stopklatka.pl/wywiady/wywiad.asp?wi=51062 Podążać za wizją reżysera. Dwukrotny laureat Oscara specjalnie dla Stopklatki

Zdarza się i tak, że dostaję trzy, cztery godziny materiału z kilku kamer filmujących złożoną akcję, a ja mam z nich zrobić dwie minuty. Muszę się prze to po prostu przekopać, czasami razem z reżyserem, czasami samemu. Podstawą jest bardzo szczegółowe zapoznanie się z materiałem, tak żeby dokładnie wiedzieć, co mam do dyspozycji.(...) Zawsze należy podążać za wizją reżysera, czasami nawet pomagać mu ją wykrystalizować, dookreślić jego oczekiwania. Ale to nie może ograniczać ciebie jako montażysty, jako filmowca, który ma aktywny udział w tworzeniu filmu. Dokonuję pewnych wyborów, bo je lubię, bo uważam, że działają. Jeśli spodobają się reżyserowi – fantastycznie, jeśli nie, to je zmienię. Natura procesu twórczego cały czas pozostaje dla mnie tajemnicą. Nie rozumiem, jak powstają konkretne pomysły, jak zapadają decyzje. Nigdy nie jest się pewnym określonego rozwiązania, dopóki nie wprowadzi się go w życie. Można je sobie w nieskończoność wyobrażać, ale dopiero, kiedy zmontujesz ze sobą wszystkie elementy, wszystko nabierze życia, zacznie oddziaływać na emocje. Wcześniej film jest tylko konceptem intelektualnym.
