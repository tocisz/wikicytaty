Section: Clint Eastwood / O Clincie Eastwoodzie
Autor: Douglas Thompson (autor biografii Clint Eastwood), http://www.polityka.pl/kultura/ludzie/285855,1,eastwood-clint.read polityka.pl, Eastwood jest Polakiem, 26 marca 2009

Jako aktor strzela i trafia w dziesiątkę. Jako reżyser znany jest z tego, że kończy film przed terminem i nie wykorzystuje całego budżetu. Przez wiele lat jego prywatne życie było rzeczywiście sprawą prywatną, dopiero w późniejszym czasie stał się bardziej otwarty. Jednak rzadko udziela wywiadów, a jeśli już – niemal wyłącznie po to, żeby promować swoje filmy. Nawet gdy rozmawia z dziennikarzami, to jako człowiek skromny wypowiada się oszczędnie, z namysłem.
