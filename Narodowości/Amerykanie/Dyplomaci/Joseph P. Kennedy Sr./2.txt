Section: Joseph P. Kennedy Sr. / O Josephie P. Kennedy’m
Autor: Waldemar Łysiak, Ciężka migrena, „Do Rzeczy”, 9 lutego 2015.

Tatuś, Joe Kennedy, dorobił się majątku przed II Wojną, bo umiał lawirować między gangami, bo był wśród tych nielicznych, co przewidzieli (i częściowo spowodowali, dla zysku) giełdowy megakrach 1929, wreszcie wskutek hurtowego przemytu handlu alkoholem za czasów prohibicji. Mając dużo pieniędzy zajął się polityką, ale wiedział, że jako były gangster nie podskoczy wyżej niż fotel ambasadora (w Londynie), wypromował więc swego syna na senatora i postanowił uczynić go prezydentem. Co mu się udało (…) (m.in. wykupił „Jackowi” za bajońską sumę okładkę „Time’a” A.D. 1957). Jednak same pieniądze nie starczyły, konieczna była pomoc mafii. Kennedy-senior znał osobiście licznych mafijnych „capo”, lecz najlepsze stosunki łączyły go z dwoma gigantami: z nowojorską „rodziną Costello” oraz z chicagowską „rodziną Giancana”. I to zadziałało podczas wyborów prezydenckich w 1960 roku.
