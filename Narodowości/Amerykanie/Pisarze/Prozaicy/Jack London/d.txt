Section: Jack London / O Jacku Londonie
Autor: Howard Zinn, Ludowa historia Stanów Zjednoczonych. Od roku 1492 do dziś, tłum. Andrzej Wojtasik, Wyd. Krytyki Politycznej, Warszawa 2016, s. 419–420.

Urodził się w slumsach San Francisco jako nieślubne dziecko. W swoim życiu miał okazję być gazeciarzem, robotnikiem w fabryce konserw, marynarzem, rybakiem, pracował w zakładach produkujących jutę i w pralni, podróżował na gapę pociągami towarowymi na Wschodnie Wybrzeże, na ulicach Nowego Jorku spałował go policjant, nad wodospadem Niagara aresztowano go za włóczęgostwo, w więzieniu był świadkiem bicia i tortur, nielegalnie poławiał ostrygi w zatoce San Francisco, czytał Flauberta, Tołstoja, Melville’a i Manifest komunistyczny, głosił socjalizm w obozach kopaczy złota na Alasce, żeglował przez Morze Beringa, odbywając podróż długości 2000 mil, a poza tym wszystkim stał się jeszcze znanym na całym świecie autorem książek przygodowych.
