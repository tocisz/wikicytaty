Section: Rudy Giuliani / O Rudolphie Giulianim
Autorka: Oriana Fallaci, Wściekłość i duma

(…) jaki to wielki burmistrz ten Rudolph Giuliani! Godny innego burmistrza o włoskim nazwisku Fiorello La Guardia i wielu naszych burmistrzów powinno się od niego uczyć. Z głowami posypanymi popiołem powinni przyjść do jego ratusza ukłonić się i poprosić: „Szanowny panie Giuliani, czy mógłby pan nas nauczyć, jak wykonywać naszą pracę?” Nie powierza swych obowiązków innym, jak oni to robią. Nie dzieli swego czasu na obowiązki burmistrza i obowiązki parlamentarzysty, jak oni to robią. Gdy nastąpiła apokalipsa, natychmiast pobiegł do wież, ryzykując spłonięcie wraz z innymi. Ocalał o włos i w niecałe trzy dni postawił dziewięciomilionowe miasto na nogi. Prawie dwa miliony na Manhattanie. Jak to zrobił, pozostaje tajemnicą. (Ma ten sam problem co ja. Kilka lat temu jego też dopadł cholerny rak). Nigdy się nie męczy. Nigdy nie ujrzycie go bezczynnego, znużonego, przestraszonego.
