Section: John Hinckley Jr.
Opis: niewysłany list z 30 marca 1981 (napisany na dwie godziny przed zamachem).
Źródło: Paul Elliott, Krwawa historia morderstw i zamachów politycznych, tłum. Grzegorz Siwek, Dom Wydawniczy Bellona, Warszawa 2001, ISBN 831109100, s. 18.

Droga Jodie, bardzo możliwe, że zginę, gdy spróbuję dopaść Reagana. Dlatego właśnie piszę do ciebie teraz (…) chociaż rozmawialiśmy przez telefon parę razy, to nigdy nie miałem odwagi, żeby podejść do ciebie i się przedstawić (…) Jodie, w jednej chwili porzuciłbym myśl o załatwieniu Reagana, gdybym tylko mógł zdobyć twoje serce i przeżyć z tobą resztę życia, nawet gdzieś na odludziu. Wyznam ci, że dokonam tego zamachu, bo chcę wywrzeć na tobie wrażenie. Nie mogę już dłużej czekać, muszę coś teraz zrobić, abyś zrozumiała bez żadnych wątpliwości, że to wszystko z twojego powodu. Poświęcam wolność, a może nawet życie i mam nadzieję, że zmienisz o mnie zdanie.
