Section: Echnaton / O Echnatonie
Autor: Alex Axelrod, Charles Phillips Władcy, tyrani, dyktatorzy. Leksykon, wyd. Politeja, Warszawa 2000, s. 160

Wśród uczonych postać Echnatona budzi sprzeczne opinie. Niektórzy widzą w nim rewolucjonistę, społecznego i religijnego reformatora. Nie brak jednak opinii, że przeprowadzona przez niego religijna reforma miała w istocie charakter reakcyjny i zmierzała do przywrócenia monarchii egipskiej absolutnego charakteru, który utraciła ona wraz z rozwojem imperium. Towarzyszące rozbudowie państwa egipskiego głębokie przemiany społeczne i polityczne doprowadziły bowiem do wykształcenia się potężnej warstwy urzędników i wielkich właścicieli ziemskich, którzy uznając boski charakter godności faraona, w istocie w poważnym stopniu ograniczyli jego wpływ na rozwój sytuacji w państwie.
