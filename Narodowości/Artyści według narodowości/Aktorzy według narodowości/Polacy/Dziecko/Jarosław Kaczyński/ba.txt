Section: Jarosław Kaczyński / O Jarosławie Kaczyńskim / O
Autor: Krzysztof Łoziński
Źródło: http://www.radiozet.pl/Programy/Gosc-Radia-ZET/Blog/Krzysztof-Lozinski rozmowa Moniki Olejnik, Gość Radia Zet, 20 kwietnia 2012

On [Jarosław Kaczyński] od końca 87 r., czyli w momencie, kiedy już właściwie się zrobiło całkiem bezpiecznie, kiedy już nikt nas nie ścigał, pracował w takiej grupie (…) – tam był prawdopodobnie wolontariuszem, bo tam nie było przecież etatów – która się nazywała sekretariatem tymczasowej komisji wykonawczej. I on na tej podstawie pisze, że był sekretarzem tymczasowej komisji wykonawczej, no zaraz, nie był sekretarzem tylko odpowiednikiem sekretarki, to jest dość zasadnicza różnica. Następnie, kolejna rzecz, on sobie pisze, że on był, już na tej podstawie dalej mu się tam mutuje ta historia i dochodzi do wniosku, że był członkiem władz krajowych podziemnej „Solidarności” – no przecież to jest kompletna nieprawda. I gdyby on mówił to co robił naprawdę to jest zupełnie wystarczy mieć szacunek do niego za to co wtedy robił, nie trzeba więcej. W momencie, kiedy zaczyna sobie tak przesadnie dodawać no to zaczyna to być śmieszne.
