Section: Jarosław Kaczyński / O Jarosławie Kaczyńskim / S
Autor: Marek Migalski
Źródło: http://www.se.pl/wydarzenia/opinie/marek-migalski-pis-sem-rzadzi-ziobro_159782.html Marek Migalski: PiS-sem rządzi Ziobro „Super Express”, 13 listopada 2010

Szef PiS to niewątpliwie przenikliwy analityk, wielki patriota i w wielu kwestiach postać wybijająca się nad inne. Tylko że ten przenikliwy analityk wygrał w swoim życiu tylko jedne wybory w 2005. Wszystkie inne przegrywał. Zwróćmy też uwagę, że oprócz Adama Lipińskiego nie ma już dziś w jego otoczeniu partnerów, z którymi mógłby usiąść i przeanalizować sytuację. Otaczają go ludzie potrafiący tylko przytakiwać. Nie potrafią przyjąć, że w jakiejś decyzji prezesa nie ma trzeciego dna, że może być po prostu błędna. Nawet wybitna postać, a taką jest Kaczyński, bez możliwości konfrontacji poglądów musi kroczyć od błędu do błędu.
