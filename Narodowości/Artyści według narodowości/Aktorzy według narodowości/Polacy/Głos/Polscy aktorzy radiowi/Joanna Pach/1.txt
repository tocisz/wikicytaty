Section: Joanna Pach
Źródło: Rafał Dratkowicz, http://www.dubbing.pl/wywiady/pachjoanna/ Joanna Pach-Żbikowska, Dubbingowe wywiady, sierpień 2011

Można powiedzieć, że zostałam wrzucona na głębokie wody. W 2002 roku otrzymałam propozycję użyczenia głosu Hermionie w grze Harry Potter i Komnata Tajemnic. Tam pod okiem wspaniałego reżysera dźwięku Tomka Niezgody, stawiałam swoje pierwsze kroki. Jego wskazówki bardzo mi pomogły, za co jestem mu szalenie wdzięczna. Kolejnym krokiem było studio Eurocom, gdzie współpracowałam z Andrzejem Precigsem. Zawrotne tempo pracy sprawiło, że była to dla mnie niezła „szkoła przetrwania”. Patrzenie na tekst, na time-cody, „kłapy”, obcojęzyczny tekst w uchu – nie było to dla mnie łatwe zadanie zsynchronizować wszystko w jednym czasie.
