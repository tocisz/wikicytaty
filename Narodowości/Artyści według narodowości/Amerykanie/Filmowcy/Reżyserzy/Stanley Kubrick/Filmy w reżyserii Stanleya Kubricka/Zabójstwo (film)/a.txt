Section: Zabójstwo (film) / O Zabójstwie
Autor: Bartosz Wróblewski, http://wyborcza.pl/1,90535,20499030,zabojstwo-stara-zbrodnia-nie-rdzewieje.html?disableRedirects=true "Zabójstwo" Kubricka. Stara zbrodnia nie rdzewieje, gazetawyborcza.pl, 11 sierpnia 2016

Kubrick nie odtwarza detektywistycznego śledztwa. Nie odkrywa przed widzem kolejnych elementów układanki, lecz miesza retrospekcje z bieżącym rozwojem akcji i pokazuje te same wydarzenia z punktu widzenia różnych bohaterów. Kilka dekad później ten styl opowiadania przejmie od niego Quentin Tarantino. O wiecznej młodości tego filmu sprzed ponad 50 lat nie zadecydowała jednak nowatorska narracja czy późniejsza kariera Kubricka. Pod pozornie prostą historią kryminalną kryje się tu uniwersalna opowieść o chciwości, która popycha ludzi do zbrodni. W inspirujący i intrygujący sposób udało się więc pokazać prawdę o człowieku. I właśnie dlatego "Zabójstwo" zalicza się do klasyki kryminału noir.
