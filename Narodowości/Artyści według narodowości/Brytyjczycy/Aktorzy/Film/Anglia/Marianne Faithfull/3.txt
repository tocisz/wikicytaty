Section: Marianne Faithfull / O Marianne Faithfull
Opis: okoliczności przeprowadzenia wywiadu 14 marca 2002.
Źródło: Piotr Kaczkowski, 42 rozmowy, Prószyński i S-ka, Warszawa 2004, ISBN 83-7337-709-3, s. 361.
Zobacz też: palenie, kaszel.

W grafiku wywiadów jestem wpisany na 12. Dobrze, zdążę na powrotny pociąg. Ale to jej pierwsza tego dnia rozmowa, a kobieta nieodpowiedzialna, lubi spać długo. Zdarzało się jej przekładać rozmowy nawet na następny dzień. Kwadrans opóźnienia przeciąga się do prawie trzech. Kiedy jednak wchodzi do pokoju, rozjaśniają się szare ściany. „Raczej herbata, chętnie. Będę też potrzebowała popielniczki”. Przygotowane są aż cztery, by czysta zawsze była na stole. Kaszląc niemiłosiernie, wyjmuje płaską paczkę mocnych angielskich Senior Service, ręka nurkuje w torbie w poszukiwaniu zapalniczki. „Muszę przestać palić” – mówi, gdy podaję jej ogień. „To postanowienie?” „Jakie tam postanowienie. Czuję, że po prostu już czas przestać. I nie chcę zachorować”. W ciągu dwudziestu kilku minut wypali jednak cztery, herbata pozostanie nietknięta. (…) Czasami potrafi w jednym zdaniu pomieścić tyle dygresji, że nie bardzo wiadomo, czego dotyczyło pytanie. Te dygresje są jednak ważne, osadzają wypowiedź, malują jej tło. Wiem również, że jeśli chce – opowiada rzeczy niezwykłe.
