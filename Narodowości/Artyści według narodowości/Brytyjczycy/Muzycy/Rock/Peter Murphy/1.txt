Section: Peter Murphy
Opis: z wywiadu dla Radiowej Trójki – 21 lutego 2008.
Źródło: Piotr Kaczkowski, Rozmowy trzecie , Kraków: FotoJana, 2008, ISBN 978-83-927818-0-6, s. 358.

Gdy nagraliśmy Bela Lugosi’s Dead, byłem bardzo podekscytowany, wiedziałem, że to coś wyjątkowego. Obdzwoniłem wszystkie ważne wytwórnie płytowe w Londynie, największe, jakie spisałem sobie z książki telefonicznej, poumawiałem się na spotkania, pojechałem pociągiem do Londynu, z 12-calowym acetatem, odręcznie zrobioną wersją płyty. I prezentowałem ten utwór wszystkim ważnym facetom z największych wytwórni, a byłem w EMI, w RCA, w wytwórni Decca i w wielu podobnych. I ci wszyscy ważni ludzie powiedzieli mi właściwie to samo. „Tak, tak, to jest taki rodzaj muzyki, której słucham sobie w domu. Ale to się nie sprzeda. Dziękujemy, do widzenia.” I już. Nie bardzo wiem, jak zdobyliśmy namiary na człowieka o imieniu Peter. On, we wschodniej dzielnicy Londynu miał taką maleńką wytwórnię o nazwie Small Wonder. Od razu powiedział: „wydaję”. Wytłoczył płytę, nie wiem, w nakładzie 500 czy 1000 egzemplarzy i sprzedawał ją w swoim malutkim sklepiku. Tak się zaczęło. Od jednego utworu wydanego przez Small Wonder Records.
