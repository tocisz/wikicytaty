Section: Harry Potter i Czara Ognia (książka) /  / Jajo i oko

– Dobrze wiesz, że niczego nie ukrywam, Moody odpowiedział cichym, jadowitym głosem – bo już sam przeszukałeś mój gabinet, i to bardzo dokładnie. (…)
– To przywilej aurora, Snape. Dumbledore mi polecił, żebym miał oko na…
– Tak się składa, że Dumbledore mi ufa – wycedził Snape przez zaciśnięte zęby. – Jakoś nie wierzę, że to on kazał ci szperać w moim gabinecie!
– Ależ oczywiście, Dumbledore ci ufa – zagrzmiał Moody. – To bardzo ufny człowiek, prawda? Wierzy w drugą szansę. Ale ja… ja twierdzę, że są plamy, które nie znikają. Plamy, które nigdy nie znikają, Snape, chyba wiesz, co mam na myśli?
Nagle Snape zrobił coś bardzo dziwnego. Złapał się za lewe przedramię, jakby go zabolało.
Moody zarechotał.
– Wracaj do łóżka, Snape.
– Nie będziesz mnie nigdzie wysyłać! – syknął Snape, puszczając swoje ramię, jakby zły na samego siebie. – Mam takie samo prawo grasowania po tej szkole po zmroku jak ty!
– No to grasuj stąd – warknął Moody (…).
