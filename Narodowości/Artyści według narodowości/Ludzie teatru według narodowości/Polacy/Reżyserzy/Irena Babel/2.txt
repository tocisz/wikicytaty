Section: Irena Babel / O Irenie Babel
Autor: Krystyna Feldman
Źródło: wywiad Łukasza Madejewskiego, cyt. za: Wacław Krupiński, http://www.e-teatr.pl/pl/artykuly/19775.html Anegdoty i fakty z półwiecza, „Dziennik Polski” nr 293, 16 grudnia 2005

To była cudowna kobieta: chodzący wulkan o złotym sercu, ale jak się zdenerwowała, to nie było z nią żartów. Potrafiła trzepnąć, wrzasnąć i wydrzeć się nie na żarty.(...) Jednak najbardziej poniewierała swoim mężem, Stefanem Rydlem. Zaczynała się próba. Coś jej się nie spodobało. Mówiła wtedy: „Stefan, prosiłam cię przecież”. Znowu coś wyszło nie tak. Irena, bardziej zdenerwowana, woła: „Kolego Rydel, ja cię bardzo proszę”. W końcu zawsze kończyło się wrzaskiem: „Panie Rydel, a zejdź ty mi pan z oczu”. Tak naprawdę jednak bardzo się kochali. To było udane małżeństwo.
