Section: James Brown / O Jamesie Brownie
Autor: Marek Gaszyński, Czy wiesz? Zagadki. Muzyka rozrywkowa, Warszawa 1996, wyd. Alfa, s. 105, 106.

W latach sześćdziesiątych i siedemdziesiątych był wielką murzyńską supergwiazdą muzyki soul, sztandarową postacią ruchu tożsamości rasowej czarnych mieszkańców USA. Był wyrazicielem obu znaczeń słowa „soul music” – zarówno angażując się emocjonalnie w wykonywanie muzyki, jak i podkreślając wewnętrzną spójność i jedność ludności murzyńskiej, mieszkającej w Stanach Zjednoczonych.
