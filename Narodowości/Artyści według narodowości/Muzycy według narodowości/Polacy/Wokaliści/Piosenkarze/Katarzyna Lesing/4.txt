Section: Katarzyna Lesing / Cytaty z piosenek wykonywanych przez Kasię Lesing
Autor: Janusz Kondratowicz, Z daleka kocham cię

To tylko zwykły list, niewiele słów,
Zaledwie parę zdań kładących się półcieniem.
Błękitne wzgórza łez minęłam już
I mały wielki świat przytulił mnie do siebie.

Poza mną bunt i ból
I zmiana ról,
I twoja, mamo, twarz.
Poza mną lęk i cień,
Dzieciństwa cierń,
Samotność, którą znasz.

Z daleka kocham cię, mój Bóg to wie, wiesz i ty.
Z daleka kocham cię, bo tak mi lżej złe śnić sny.
Z daleka kocham cię - ta jedna łza, to mój krzyk.
Z daleka kocham cię - naprawdę tak, tak, jak nikt.

Już dziś nie boli tak, już minął wiek,
Wspomnienia szare są, odeszli przyjaciele.
Od życia wzięłaś zły, fałszywy czek
I zamieniłaś go na tak, na tak niewiele.

Poza mną lęk i stres,
Pijany wiersz,
Przerwana nagle myśl.
Poza mną noc za dnia, ktoś obcy w drzwiach,
Lecz to nieważne dziś.
