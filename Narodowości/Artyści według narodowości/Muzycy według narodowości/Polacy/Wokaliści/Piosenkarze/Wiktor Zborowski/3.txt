Section: Wiktor Zborowski
Źródło: Dorota Niedźwiecka, http://www.magazynfamilia.pl/artykuly/Taniec_przeciwienstw,1848,91.html Taniec przeciwieństw, „Magazyn Familia”, 23 września 2099

(...) dzieciom trzeba okazać jak najwięcej miłości i zainteresowania. Natomiast nie formować „świadomie” na wzór i podobieństwo swoje, bo można je w ten sposób skrzywdzić. Dziecko musi się samo kształtować, widząc w miarę pozytywne wzorce i zachowania. „W miarę pozytywne” – bo przecież będzie widziało także negatywne. I musi się nauczyć odróżniać jedne od drugich. Zresztą rzadko którzy rodzice wiedzą, jak wychowywać i co przekazywać.(...) znacznie większy wpływ w tym względzie mają na dzieci dziadkowie. Posiadają spore życiowe doświadczenie i mogą poświęcić wnukom więcej czasu niż zagonieni rodzice. Jeśli dojdzie do tego bliski kontakt z wnukami, są w stanie przekazać im dużo więcej niż kilkanaście lat wcześniej swoim dzieciom. Ja też liczę na to, że coś sensownego będę mógł przekazywać w przyszłości swoim wnukom. Po to, by bez problemu odróżniały, co jest dobre, a co złe, co piękne, a co brzydkie.
