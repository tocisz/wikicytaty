Section: Zamach 20 lipca
Autor: Adolf Hitler w przemówieniu radiowym z 21 lipca 1944
Źródło: Lucas Delatre, Fritz Kolbe. Der wichtigste Spion des Zweiten Weltkrieges, Piper, Monachium, Zurych 2003, s. 324, cyt. za: Jerzy Szynkowski, Wilczy Szaniec, Algraf, 2009, ISBN 9788360926321, s. 79.

Niemieccy towarzysze i towarzyszki! Nie wiem, który to już raz zaplanowano i dokonano zamachu na moje życie. Jeśli dzisiaj do was przemawiam, to robię to z dwóch powodów: Po pierwsze, byście usłyszeli mój głos i wiedzieli, że jestem cały i zdrowy. Po wtóre, byście dowiedzieli się czegoś więcej o zbrodni, która nie ma sobie równych w historii Niemiec. Mała grupka samolubnych, pozbawionych sumienia i jednocześnie zbrodniczych, głupich oficerów uknuła spisek, by mnie usunąć i wraz ze mną niemieckie dowództwo wojskowe. Bomba, którą podłożył pułkownik hrabia von Stauffenberg, wybuchła dwa metry po mojej prawej stronie… Wyszedłem całkowicie bez szwanku z wyjątkiem drobnych zadrapań, potłuczeń i oparzeń. Przyjmuję to jako potwierdzenie mojego wyzwania, zleconego przez Opatrzność, by dalej realizować mój cel życiowy, tak jak to dotychczas czyniłem. Grupa ludzi, którą ci uzurpatorzy reprezentują, nie ma nic wspólnego z niemieckim Wehrmachtem i niemiecką armią. Tym razem rozliczymy nasze krzywdy w stylu narodowych socjalistów!
