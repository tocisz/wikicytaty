Section: Paweł Freisler / O Pawle Freislerze
Autor: Piotr Uklański, cyt. za: http://www.culture.pl/pl/culture/artykuly/os_freisler_pawel culture.pl

Freisler, który mieszkał wtedy w Szwecji, pewnego dnia, wysłał list do banku z propozycją finansową. Kiedy szwedzcy bankowcy dostali ten list, nie wiedzieli, jak się zachować. Nie przyszło im do głowy, żeby wyrzucić go do kosza. Paweł im zaproponował, że będzie przychodził co tydzień, czy raz dziennie, i będzie na drabinie malował kąt w ścianie na biało. A ściany banku były białe. Zamieścił też wyliczenia techniczne, ile farby użyje, pędzel o szerokości takiej i takiej, i że tyle sobie za to życzy, i prosi, by mu zrobić przelew na konto. Powiedział, że malował ten sufit przez dwa lata. Opowiadając o tym projekcie doprowadził do takiej sytuacji, że nie wiedziałem, czy wymyślił to na potrzeby tej rozmowy, i to było projektem, czy rzeczywiście tak się stało. Dla niego nie było ważne, czy to się stało.
