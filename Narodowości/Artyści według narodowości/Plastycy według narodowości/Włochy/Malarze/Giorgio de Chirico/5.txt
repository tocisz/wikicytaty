Section: Giorgio de Chirico / O malarzu
Autor: Krystyna Janicka, Surrealizm, op. cit., s. 64.

Wyobraźnia Chirica, swobodnie splatająca w jedno relikty starej śródziemnomorskiej kultury z elementami współczesnej cywilizacji, wyraża stan umysłu człowieka, dla którego zarówno kulturowe, jak cywilizacyjne symbole, zapożyczone z widzialnego świata, stanowią instrument służący do kreowania świata wywiedzionego z marzeń sennych. Posługując się nawet znanymi przedmiotami, każąc im wchodzić w niecodzienne związki, malarz wyobcowuje je z realnego świata (…).
