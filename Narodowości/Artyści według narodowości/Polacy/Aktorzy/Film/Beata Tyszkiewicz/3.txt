Section: Beata Tyszkiewicz / Nie wszystko na sprzedaż (2004)
Źródło: s. 109–110

Kultywowałam także przyjaźń z profesorem Adamem Mauersbergerem, czarującym, samotnym erudytą. (...) Przeprowadził się do maleńkiego mieszkania (...), gdzie go odwiedzałam. To było gospodarstwo samotnego mężczyzny – wzdłuż ścian wisiały różnokolorowe wełniane nitki latami gromadzące cudowne kompozycje kurzu, a stoły i szafki zapełniały ozdobne, czterostronne tarki do jarzyn, które zastępowały świeczniki, takie jedyne w swoim rodzaju małe kandelabry. Latem na parapecie w otwartym oknie stała miska pełna landrynek dla os i pszczół. (...)
Adam dawał mi dziwne prezenty, owiane poezją, tajemnicze.(...) Ofiarował mi także obraz Stażewskiego.
 – Weź – namawiał  – nikt tak jak ty nie będzie umiał przechowywać tego kurzu...
