Section: Danuta Szaflarska / Wypowiedzi
Opis: o filmie Zakazane piosenki.
Źródło: http://www.teatry.art.pl/!rozmowy/zyciejc.htm Życie jest cudem, „Rzeczpospolita”, 11 października 2002

Myślę, że ten film dobrze oddawał atmosferę życia w okupacyjnej Warszawie i świetnie pokazywał charakter jej mieszkańców. Piosenki, które się tam pojawiły, sama dobrze znałam z warszawskiej ulicy. Pamiętam tego skrzypka, którego potem zastrzelono, bo okazał się niemieckim szpiegiem. Sama mu nawet kiedyś wrzuciłam datek do kapelusza. Nie zapomnę, jak do niemieckich „szczekaczek” informujących o sukcesach armii hitlerowskiej włączyli się nasi i zagrali polski hymn.
