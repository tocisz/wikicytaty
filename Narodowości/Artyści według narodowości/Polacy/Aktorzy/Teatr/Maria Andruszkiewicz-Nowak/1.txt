Section: Maria Andruszkiewicz-Nowak
Źródło: Joanna Weryńska, http://www.e-teatr.pl/pl/artykuly/82562.html Aktorska para pisze o swojej skandalicznej miłości, „Polska Gazeta Krakowska” nr 268, 16 listopada 2009

Były czasy, że nasz [aktorki i Jerzego Nowaka] romans traktowany był jako skandal. Kiedy wchodziłam do teatru na próbę, słyszałam milknące, przyciszone głosy. Mówiono, słuchaj, przecież on jest starszy od ciebie tyle lat! Pije! Gra w pokera! Ogląda się za każdą babą! Do tego wymądrza się! A w ogóle może to Żyd. Ty się jeszcze zastanów! I czy to warto? No, jednak było warto.
