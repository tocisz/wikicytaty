Section: Katarzyna Warnke
Źródło: Paweł Piotrowicz, https://kultura.onet.pl/film/wywiady-i-artykuly/katarzyna-warnke-to-wszystko-mi-sluzy/cb7p0et Katarzyna Warnke: to wszystko mi służy, kultura.onet.pl, 4 marca 2018

Z jednej strony cieszę się, że sprawa molestowania wreszcie nie jest zamiatana pod dywan, i zgadzam się z aktorkami, które się śmieją, mówiąc, że ten problem to żadna nowość. Znamy między innymi tragiczną historię Marilyn Monroe i wiemy, że droga do sukcesu często wiodła w Hollywood przez łóżko. Zastanawiam się jednak, gdzie w tym wszystkim jesteśmy my, kobiety i nasza decyzja. Bo o ile nie jest to gwałt, zanim do molestowania dojdzie, musi paść propozycja, na którą się odpowiada. Oczywiście żałujemy tych kobiet, które nie protestowały, bo były zbyt słabe, bo miały zbyt wiele do stracenia. Jednak zawsze możesz powiedzieć „nie” i wyjść, nawet tracąc daną rolę czy karierę. Wydaje mi się, że w tym wszystkim najważniejsza jest godność.
