Section: Przemysław Wojcieszek / Wypowiedzi
Źródło: http://www.stopklatka.pl/wywiady/wywiad.asp?wi=37444 Wywiad, 2007

Kino jest fajne. Jest szalenie irytujące, wypompowuje z ciebie energię. Przez kino nie chce ci się żyć. Nienawidzisz innych ludzi. Ale właśnie dlatego, że stawka jest zdecydowanie dużo wyższa. W teatrze możesz nawciskać np. na papieża, co tylko ci do głowy przyjdzie, ale dla raptem kilku tysięcy osób. W kinie masz szansę na to, żeby trafiło to do kilku milionów. W związku z tym trochę więcej życia ci to zjada, ale jest to doświadczenie strasznie energetyzujące i budujące cię wewnętrznie. Dlatego do kina raczej wrócę, chociaż myślę, że już na zawsze pozostanę twórcą filmów niszowych, co zresztą bardzo mi pasuje.
