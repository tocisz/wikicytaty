Section: Agnieszka Trzos
Źródło: Artur Cichmiński, http://www.stopklatka.pl/wywiady/wywiad.asp?wi=38127 Od krytyków filmowych oczekuję rzetelnej, merytorycznej opinii. Rozmowa z Agnieszką Trzos, 25 maja 2007
Zobacz też: samotność, scenariusz

Kiedy pisałam scenariusz czułam, że problem samotności ludzi i lęk przed bliskością jest ogromny. Dzisiaj widzę, że się tylko pogłębia. Żyjemy w ogromnym tempie: tak bardzo dużo czasu spędzamy w pracy, że nie starcza go na wypoczynek, nie wspominając już o pielęgnowaniu relacji z bliskimi i otwieraniu się na nowe. Do tego dochodzi jeszcze egoizm, traktowanie innych przedmiotowo, koncentracja na zaspakajaniu tylko własnych potrzeb i nie myśleniu o innych. W naszej kulturze z jednej strony podtrzymywany jest mit o miłości romantycznej, o idealnym królewiczu / królewnie, z drugiej strony tak mało mówi się o tym, czym ta prawdziwa miłość jest – jak o nią dbać, by nie wygasła. Tęsknota do miłości i związku zostaje zderzona z lękiem i niewiarą w to, że ktoś naprawdę może nas kochać.
