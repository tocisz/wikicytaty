Section: Slums Attack
Autor: Peja
Opis: o albumie Reedukacja z 2011.
Źródło: http://www.hip-hop.pl/teksty/projector.php?id=1298367777 Razem stanowimy siłę – wywiad ze Slums Attack, hip-hop.pl

Decks produkował sporo muzy, która tylko na mnie czekała. Powstało studio do którego wystarczyło się przenieść i rozpocząć pracę. W momencie kiedy ludzie na każdym kroku ze ślepym uporem skandowali podczas moich solowych koncertów: „SLU, SLU” nie mogłem tego zignorować i po prostu usiedliśmy z Darkiem, i w selektywny sposób zaczęliśmy kompilować muzę na demo pod Reedukację. (…) Czas pracy nad płytą od strony realizacyjnej to ostatnie pół roku, z przerwami na koncerty, prowadzenie firmy wydawniczej i rozwój brandu odzieżowego. Czas, który mam nadzieję spożytkowaliśmy we właściwy sposób. Prawdę mówiąc nie wyobrażam sobie krótszego czasu na realizację albumu, który przez pewną ilość osób już teraz został ogłoszony kultowym.
