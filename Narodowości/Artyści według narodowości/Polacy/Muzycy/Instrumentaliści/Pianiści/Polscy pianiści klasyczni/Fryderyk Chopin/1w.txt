Section: Fryderyk Chopin / O Fryderyku Chopinie / Cytaty z literatury pięknej / W poezji
Autor: Leopold Lewin, Mickiewicz słucha Chopina

Fryderyk najpierw rękę do grania przegina –
Czy klaszcze o brzeg woda? Szeleści gęstwina?
Czy wystrzał belwederski zahuczał na sali?
Raduje się dźwięk jeden, a drugi się żali,
Słuchaczom w duszy gorzko, to znowu najsłodziej.
Co za muzykowanie! I co za czarodziej!
Skamienieli słuchacze. I Mickiewicz słucha,
Jak fruwa ptak z gałęzi, kaskada wybucha… Jak Panna Młoda z drużbą na weselu tańczy,
Jak broni się w okopie garnizon powstańczy…
