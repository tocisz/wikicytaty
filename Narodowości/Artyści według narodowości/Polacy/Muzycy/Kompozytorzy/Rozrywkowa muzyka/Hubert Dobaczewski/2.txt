Section: Hubert Dobaczewski
Opis: o członkach zespołu i albumach.
Źródło: Michał Kapuściarz, https://kultura.onet.pl/muzyka/wywiady-i-artykuly/staramy-sie-byc-oryginalni/7jkb3n7 Staramy się być oryginalni, muzyka.onet.pl, 13 marca 2008

Jesteśmy ludźmi, którzy mają po trzydzieści kilka lat. Najstarszy z nas ma 37, ja mam 34. Nie jesteśmy punkowcami, którzy czują bunt związany z dorastaniem. Poza tym całą złość i gniew – nasz osobisty i związany z tym wydarzeniem wyrzuciliśmy z siebie na „Powstaniu Warszawskim”. I ten etap trzeba było zamknąć. Na „Gospel” też jest trochę gniewu, ale on jest inaczej podany. Jest sfrustrowany, zakompleksiony, zagubiony – nie pasujący. Ale to nie jest gniew w czystej formie. Nie dajemy mu ujścia w muzyce ani w agresywnym tekście. Jest bardziej podany podprogowo.
