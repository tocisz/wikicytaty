Section: Jarosław Wasik
Opis: o swoim nauczycielu z liceum.
Źródło: https://wyborcza.pl/AkcjeSpecjalne/7,155762,25166397,nauczyciel-na-czytanie-poezji-zapraszal-od-godziny-szostej.html Dyrektor Muzeum Polskiej Piosenki w Opolu: Kilka razy usłyszałem od swojego nauczyciela, że jestem zerem, wyborcza.pl, 7 września 2019

Profesor dawał nam do myślenia, pokazywał konteksty, rzucał aluzje, krytykował. Kilkukrotnie usłyszałem od niego, że jestem zerem. Zerem w znaczeniu poziomu recytatora, nie człowieka. I wiem, że miał rację, bo w pierwszej klasie liceum rzeczywiście byłem recytatorskim zerem. Nie podcięło mi to jednak skrzydeł, bo wiedziałem, że Pajor to robił specjalnie. Właśnie by sprawdzić, czy taka opinia na mój temat zniechęci mnie do sztuki. Nie zniechęciła, a dodała motywacji do jeszcze cięższej pracy nad sobą. Gdy spotkałem profesora kilka lat po maturze, powiedział mi, że nie zaskoczył go mój sukces wokalny, bo od początku czuł we mnie potencjał. Podkreślił jednak, że w tym sukcesie widzi przede wszystkim moją pracowitość.
