Section: Krzysztof Grabowski (perkusista)
Opis: odpowiedź na pytanie o rolę Kościoła na przełomie l. 70. i 80. XX w.
Źródło: Mikołaj Lizut: Punk Rock Later, Wydawnictwo Sic!, Warszawa 2003, ISBN 83-888-0731-5, s. 117-118.

Właśnie wtedy moje związki z Kościołem gwałtownie osłabły. Nie podobało mi się ówczesne zaangażowanie polityczne tej instytucji. Byłem człowiekiem poszukującym, a w Kościele nie było za wiele tego, czego szukałem. Odbierałem go jako stronę w sporze politycznym, a to nie miało żadnego związku z duchowością. Raziła mnie ta stylistyka: Kościół, naród… Dla mnie było to jakoś sprzeczne z pojęciem chrześcijaństwa, które jest przecież uniwersalne. Wtedy też zacząłem zastanawiać się nad istotą tej instytucji.
