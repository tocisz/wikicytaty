Section: Dziewice, do boju! / O

(…) oglądam politykę w telewizji! Tę Monikę Olejnik i „Skaner polityczny”, tylko nie wiem, co to jest skaner, te wszystkie raporty i „Warto rozmawiać” z tym dziwnym facetem, co wygląda jak ksiądz w przebraniu, a właściwie to jak przedwojenny tajniak, co się przebrał za księdza, który dla niepoznaki nie nosi koloratki… i „Lożę prasową”, i całą resztę! „Szkło kontaktowe”! Najbardziej lubię „Szkło kontaktowe”, ci dwaj to są zgrywusy! A jak była fałszywka na premiera, to się raz dwa wyjaśniło!
