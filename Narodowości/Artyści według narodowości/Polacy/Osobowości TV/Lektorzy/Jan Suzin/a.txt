Section: Jan Suzin / O Janie Suzinie
Autor: Tomasz Knapik, http://www.nto.pl/magazyn/reportaz/art/4495653,jan-suzin-prezenter-z-olimpu,id,t.html Jan Suzin. Prezenter z Olimpu, 2012

Czytał bardzo dobrze, z lubością, szeleszcząc kartkami. I gdy pewien realizator zwrócił mu uwagę: "Bo, proszę pana, jest taka pani, która siedzi ze słuchawkami i nam to wszystko później zwróci do poprawki", przywalił: "To przyślij mi tę ..." (tu padło słowo niecenzuralne). Po czym zaczął szeleścić... jeszcze bardziej. Chłopaczek zamilkł. Miał świadomość, że na nocniku siedział, gdy Jasio już czytał.
