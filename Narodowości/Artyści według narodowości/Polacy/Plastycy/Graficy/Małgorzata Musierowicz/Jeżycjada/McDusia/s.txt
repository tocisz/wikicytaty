Section: McDusia / Cytaty z narracji
Źródło: s. 56
Zobacz też: zdrada

Zdrada boli nawet dorosłych ludzi, a cóż dopiero dziewczynę, którą od urodzenia rozpieszczano i kochano, którą wychowywano na uczciwego człowieka i zapewniano, że wierna miłość istnieje na tym podłym świecie. Magda nie miała powodu wątpić w te słowa; na co dzień widziała, że są prawdziwe. Rodzice bardzo się kochali; dobrze się wzrastało w domu, gdzie tata wciąż całuje mamę, a mama przytula tatę, gdzie oboje razem pracują, razem odpoczywają, razem się cieszą i martwią, i zajmują się wiernie sprawami swoich trzech córek.
