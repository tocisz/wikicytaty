Section: Michał Świder / Inne
Źródło: http://www.michalswider.pl/miscellanea/16-7-mlyny-boze.html Młyny Boże.

Nikt lub prawie nikt nie zastanawia się nad różnicą pomiędzy pracą, a pracą twórczą.  W tej pierwszej wiadomo, od której do której i za ile na koniec miesiąca. W tej drugiej: niepewność  dnia, tygodnia, miesiąca ... i uciążliwa nieumiejętność określenia nawet przybliżonego czasu ukończenia.  No, bo i co możesz przewidzieć stając przed zagruntowanym na biało kawałkiem płótna czy nieobrobioną bryłą kamienia?  A skąd możesz wiedzieć kiedy zapełnisz pismem czystą stronicę albo za pomocą zgrabnych znaczków czysty papier nutowy?  I stąd właśnie odwieczne kłopoty artystów z terminami.
