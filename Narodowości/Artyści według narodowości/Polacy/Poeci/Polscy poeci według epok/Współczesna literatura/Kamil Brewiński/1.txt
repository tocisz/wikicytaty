Section: Kamil Brewiński / Cytaty o Kamilu Brewińskim
Autor: Adam Wiedemann
Źródło: http://www.dwutygodnik.com/artykul/4661-co-to-jest-roza.html ...co to jest róża?, Dwutygodnik.com nr 113/2013.

Brewiński jest estetą specyficznym; bliski poetyce fragmentu i „pięknej ruiny”, tworzy wspaniale brzmiące frazy z użyciem języka młodzieżowego, błyskawicznie murszejącego na naszych oczach i w naszych ustach. Nie jest to język dresiarski, raczej studenciarski, złożony ze słów biednych, tymczasowych i wybełkotanych, kołaczących się po głowie po zakończeniu imprezy, który to moment zakończenia szczególnie bodaj Brewińskiego interesuje. Panuje w jego wierszach nastrój jak z płócien Korolkiewcza, który w latach 70. z upodobaniem utrwalał te chwile, gdy wszyscy są już wymęczeni i bladzi, a pierwsza zapowiedź świtu tylko tę bladość podkreśla.
