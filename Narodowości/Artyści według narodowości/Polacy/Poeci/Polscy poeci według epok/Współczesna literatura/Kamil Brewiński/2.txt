Section: Kamil Brewiński / Cytaty o Kamilu Brewińskim
Autor: Adam Wiedemann
Źródło: http://www.dwutygodnik.com/artykul/4661-co-to-jest-roza.html ...co to jest róża?, Dwutygodnik.com nr 113/2013.

Jest to ciekawy przykład twórcy ulegającego bezwładności wiersza; to nie Brewiński pisze wierszem, lecz wiersz Brewińskim, w paru miejscach rezultaty są oszałamiające i dobrze jest wiedzieć, że nie stoi za tym żadne wyrachowanie, tak się po prostu stało, tak się staje, taki czy inny dystych staje naprzeciw rzeczywistości i odważnie stawia jej czoło, acz nie jest to proces nieskończony, raczej pojedynek, którego rezultat wszyscy znamy, a i tak oglądamy go z zapartym tchem. I tak jest dobrze, nie może być tak, żeby na tym świecie zwyciężyła poezja czysta, ten ogród różany by nas przecież zadusił.
