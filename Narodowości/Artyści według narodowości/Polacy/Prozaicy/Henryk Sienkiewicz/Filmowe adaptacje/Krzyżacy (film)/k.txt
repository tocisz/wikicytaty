Section: Krzyżacy (film) / O Krzyżakach
Autor: Marek Pieczyński, Powrót do klasyki – ucieczka od współczesności, „Ekran” nr 12/1967

Ford reprezentuje typ filmu kostiumowo-ilustracyjnego (…) pochłania tego reżysera sprawa oddania kolorytu epoki, operowania dużymi grupami statystów, wreszcie atrakcyjność akcji przebiegającej według zasad filmu przygodowo-sensacyjnego. Realizm jest tu w dużym stopniu realizmem dosłowności przekładu, ścisłego trzymania się fabuły, przy nieuchronnych skrótach, charakterystycznych dla komiksowego sposobu patrzenia na tekst. (…) Twórca nie posługuje się metaforą. Koncepcja stylistyczna Forda jest najbliższa supergigantom, komunikatywna, obliczona na gust widza przeciętnego.
