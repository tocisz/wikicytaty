Section: Fulko de Lorche / O Fulku de Lorche
Autor: Jarosław Górnicki, Krzyżacy (omówienie powieści dołączone do wydania z filmem Krzyżacy, 1960, reż. Aleksander Ford), Biblioteka Gazety Wyborczej, Warszawa 2010, ISBN 978-83-61809-26-5, s. 25.

Fulko zaznaje przygód, których tak bardzo poszukiwał, choć nie są to potyczki z Saracenami. Doświadcza polskiej gościnności, z rąk piastowskiego księcia otrzymuje wymarzony pas i ostrogi rycerskie, a wreszcie znajduje towarzyszkę życia. Interesujące jest porównanie Fulka ze Zbyszkiem – obaj wychowani są w kręgu kultury rycerskiej, obaj marzą o wielkich czynach, nie brak im odwagi, nie grzeszą również nadmiarem rozsądku. Lotaryńczyk to „produkt” kultury wyrafinowanej, wysoko rozwiniętej, Zbyszkowi brak zaś dworskiej ogłady – szybko ją jednak zdobywa dzięki wrodzonej bystrości.
