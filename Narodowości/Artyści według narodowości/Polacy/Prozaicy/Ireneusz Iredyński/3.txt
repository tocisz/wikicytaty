Section: Ireneusz Iredyński / O Ireneuszu Iredyńskim
Autor: Marek Sadowski, Na ekranach kin: Okno, „Razem. Ilustrowany Tygodnik Młodzieży” nr 40 (351), 2 października 1983.

Ireneusz Iredyński (...) tropi rozpad współczesnych obyczajów, a pośrednio obnaża mechanizmy, które tym zjawiskiem rządzą i przyczyniają się do zmian. Świat jego utworów dotknięty jest ogólnym zepsuciem. Bohaterowie odznaczają się miałkością uczuć, nijakością dążeń i zanikiem systemów wartości, nie tyle odrzucanych czy deptanych co niedostrzeganych, zbędnych. Wydaje się, że Iredyński nie przepada za swoimi bohaterami – przygląda się z upodobaniem ich życiowej szarpaninie, dążeniom do osiągnięcia poprzez redukcję wartości.
