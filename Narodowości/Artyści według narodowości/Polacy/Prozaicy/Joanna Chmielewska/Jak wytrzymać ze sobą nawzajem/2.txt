Section: Jak wytrzymać ze sobą nawzajem

1. Kiedy mężczyźni nagminnie palili tytoń, kobiety nie znosiły jego woni.
2. Kiedy kobiety zaczęły palić, mężczyźni natychmiast przystąpili do zrywania z nałogiem.
3. Kiedy mężczyźni rzucili się na trwałą ondulację, kobiety natychmiast zaczęły prostować sobie włosy.
4. Kiedy kobiety jęły nosić spodnie, mężczyźni czym prędzej wbili się w kolorowe, kwiaciaste i rozkloszowane wdzianka.
5. Kiedy mężczyźni szczerze i otwarcie rozgłosili swoje upodobanie do pulchnego ciałka, kobiety z miejsca zaczęły się odchudzać.
Na marginesie: rozgłoszeniu sprzyjała umiejętność czytania, którą kobiety w końcu, po całych wiekach, zaniedbań, zdołały opanować.
6. Kiedy mężczyźni nie mogli żyć bez rzetelnego kawała mięsa, kobiety uwielbiały słodycze.
7. Kiedy mężczyźni polubili słodycze, kobiety przerzuciły się na mięso.
I tak dalej.
Powietrze, chwalić Boga, samo sobie jakoś daje radę.
