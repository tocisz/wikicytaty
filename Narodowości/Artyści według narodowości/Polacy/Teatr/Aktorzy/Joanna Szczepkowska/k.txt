Section: Joanna Szczepkowska / Inne wypowiedzi / C
Opis: o Zbigniewie Zapasiewiczu.
Źródło: http://www.e-teatr.pl/pl/artykuly/76756.html „Gazeta Wyborcza” nr 167, 18–19 lipca 2009

Czy ktoś może sobie wyobrazić, że Zapasiewicz uchodził za niezdolne dziecko w utalentowanej teatralnej rodzinie? Bo pochodził z rodziny wielkich Kreczmarów, współtwórców tego, co w Polskim teatrze znaczące. I ku ich przerażeniu nieśmiały, zamknięty w sobie Zbigniew uciekł z wydziału chemii, gdzie studiował, i dał się wciągnąć tam, gdzie trzeba kochać samego siebie i z wiarą pozwalać na siebie patrzeć.
