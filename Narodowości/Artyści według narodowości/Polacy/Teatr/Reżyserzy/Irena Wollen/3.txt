Section: Irena Wollen / O Irenie Wollen
Autor: Wiktor Herzig, http://www.dziennikpolski24.pl/artykul/2975852,irena-wollen-nie-zyje,1,id,t,sa.html Irena Wollen nie żyje, „Dziennik Polski”, 25 marca 2011.

Moje pierwsze spotkanie z Ireną miało miejsce w Piwnicy pod Baranami, gdzie Ona, będąc piękną kobietą, miała już swoją pozycję. Potem spotkaliśmy się w Teatrze Rapsodycznym, gdzie byłem aktorem. Irena także. Postanowiła zostać aktorką i, jak to Ona, postanowienie swoje zrealizowała. Pamiętam Ją z „Legendy” Wyspiańskiego, grała Muzę Wodną – była w niebieskich trykotach, powłóczysta, bardzo zgrabna, pięknie wyglądająca. Z czasem opuściła Rapsodyczny. Ale przyjaźniliśmy się nadal. A najpiękniej było w ostatnich latach, kiedy już na emeryturze zostałem asystentem Ireny podczas pracy nad filmem o Teatrze 38. O Jej i moim teatrze. Mieliśmy jeszcze zrobić film o Zygmuncie Koniecznym, scenariusz Irena miała już gotowy.
