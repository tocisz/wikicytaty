Section: Katarzyna Skrzynecka
Źródło: http://wasik.cytryna.pl/wasik/wywiady/Katarzyna_Skrzynecka/katarzyna_skrzynecka.html wywiad

Nie dzielę ludzi na ładnych i nieładnych, tylko na ciekawych i nieciekawych, pasjonujących i bezpłciowych, natomiast są tacy, którzy oceniają człowieka po urodzie. Oczywiście idealnie jest, gdy ktoś jest zadbany, powiedziałabym – o konkretnym wejrzeniu. Ważny jest też magnetyzm! Jeśli z kimś rozmawiam i widzę niekontaktowe oczy ryby, które nic nie wyrażają… Choćby ładne, to rzeczywiście nie jestem w stanie z taką osobą ani zbyt długo rozmawiać, ani przebywać. Znam ludzi, którzy wyglądają powiedzmy przeciętnie, ale mają „to coś” w oczach, w sobie, co nie pozwala przejść obok nich obojętnie. Trzeba się wciągnąć! Bycie ładnym, to broń obosieczna, bo można usłyszeć od mężczyzny, że jest się bardzo piękną kobietą, więc pewnie nie umie się kochać, bo wszystko przychodzi zbyt łatwo i można mieć każdego. Tak samo przecież mówi się o przystojnych facetach, że jeśli przystojny, to na pewno bawidamek i kasanowa.
