Section: Andrzej Maj / O Andrzeju Maju
Autor: ksiądz Mieczysław Maliński, http://encyklopediateatru.pl/artykuly/13558/krakow-andrzej-maj-nie-zyje Wspomnienie o Andrzeju Maju, encyklopediateatru.pl

Był typem artysty: inteligentny, zdolny, wrażliwy. Miał łatwość w nawiązywaniu kontaktów. Ludzie mu zawierzali, słuchali i chcieli uczestniczyć w jego planach. Zjednywał sobie sympatię, prawie przygodnych znajomych. Był szczery, ale nie starczyło mu sił, zabrakło konsekwencji w walce z chorobą alkoholową. Co chwilę trafiał do szpitali, miał chorą wątrobę, ale pił, choć wiedział, że to dla niego samobójstwo. Ostatnio widzieliśmy się raptem parę dni temu. Potrzebował pieniędzy na podróż do Makowa Podhalańskiego. Marzył mu się film o abp. Stanisławie Dziwiszu, który właśnie w Makowie był dawniej wikarym. Chciał pracować, snuł plany...
