Section: Jerzy Jarocki / O Jerzym Jarockim
Autor: Jan Klata
Źródło: Małgorzata I. Niemczyńska, http://wyborcza.pl/1,75475,12647603,Przyjaciele_o_zmarlym_Jerzym_Jarockim.html Przyjaciele o zmarłym Jerzym Jarockim, wyborcza.pl, 11 października 2012.

W Jerzym Jarockim nie było jednej rzeczy, która u wielkich mistrzów jest bardzo częsta: niechęci czy nawet zawiści wobec młodych reżyserów, którzy dopiero wstępują na scenę. Była to legendarna postać, legendarny reżyser i legendarnie byliśmy przerażeni przed każdą próbą z nim. To był twórca, od którego się nieprawdopodobnie dużo nauczyłem, głównie tego, że aby wymagać dużo od innych, najpierw trzeba ogromnie dużo wymagać od siebie.
