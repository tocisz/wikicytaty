Section: Julian Assange / O Julianie Assange’u
Autor: Michał Sutowski, http://www.krytykapolityczna.pl/MichalSutowski/Wikileaks-przeciwwladzabezrewolucji/menuid-295.html krytykapolityczna.pl, 8 grudnia 2010

Wygląda na to, że twórca Wikileaks to straszny buc, nieznośnie pewny siebie, głęboko przekonany że z możnymi tego świata walczy o jego emancypację. I do tego  –  gwałciciel czy nie  –  niemal na pewno samiec alfa, łączący misję wyzwolenia ludzkości z eksploatacją samic wokół stada (chyba właśnie na to wskazuje jego „sprawa” przed szwedzkim sądem). Ideologia, którą głosi jest tyleż efektowna, co pusta. Jego opowieść o walce o prawdę i powszechną przejrzystość, która przyniesie wszystkim wyzwolenie to raczej popłuczyny po New Age niż projekt polityczny.
