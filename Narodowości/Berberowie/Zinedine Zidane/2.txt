Section: Zinedine Zidane / O Zinedinie Zidanie
Opis: o zachowaniu Zidane’a w meczu Włochy – Francja w 2006.
Autor: Tomasz Wołek, http://www.wprost.pl/blogi/tomasz_wolek/ wprost.pl, 9 lipca 2006

Oczywiście w cieniu wielu rzeczy znalazła się sprawa Zinedine’a Zidane’a – jednego z największych piłkarzy wszech czasów, prawdziwego emblematu Francji i prawdziwej ikony całej piłkarskiej epoki. Piłkarza genialnego i zarazem człowieka, który stanowił przez lata wzór cnót sportowych, który służył za wzór dla młodzieży, którego nie imały się żadne skandale, afery towarzyszące często wybitnym postaciom piłki. I ten właśnie wielki piłkarz i wielki człowiek stracił w samej końcówce dramatycznego meczu nerwy, być może rozum i rozeznanie. Dopuścił się czynu chuligańskiego.
