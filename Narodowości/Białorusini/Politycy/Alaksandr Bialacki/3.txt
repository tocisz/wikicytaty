Section: Alaksandr Bialacki / O Alaksandrze Bialackim
Autor: Jerzy Buzek
Opis: oświadczenie w związku z aresztowaniem Alaksandra Bialackiego 4 sierpnia 2011 roku.
Źródło: http://www.europarl.europa.eu/president/view/pl/press/press_release/2011/2011-July/press_release-2011-July-23.html;jsessionid=3B9774A036F5ED893D474DE3FF44F4ED J. Buzek w sprawie zatrzymania białoruskiego obrońcy praw człowieka Alaksandra Bialackiego, Parlament Europejski, 4 sierpnia 2011

Ogromnie zaniepokoiła mnie wiadomość o tym, że białoruskie władze wciąż prześladują osoby walczące o swoje podstawowe prawa. Urządzanie łapanek na ulicach przypomina najgorsze komunistyczne czasy, do których nie chcemy już nigdy wrócić. To niedopuszczalne, aby dochodziło do takich sytuacji na naszym kontynencie w XXI wieku! Wzywam białoruskie władze do uwolnienia Alaksandra Bialackiego i wszystkich innych bezzasadnie przetrzymywanych więźniów politycznych. Takie represje sprawią jedynie, że społeczeństwo połączy siły, by osiągnąć nadrzędny cel – wolność i swobody obywatelskie. Na Białorusi również w końcu nastąpią zmiany, podobnie jak miało to miejsce na wybrzeżach Afryki Północnej. Parlament Europejski zawsze stoi po stronie Białorusinów.
