Section: Podręcznik wojownika światła

„Tak”.
„Miłość”.
„Bóg”.
Te słowa przychodzą nam najłatwiej i wypełniają olbrzymie przestrzenie pustki.
Jednak istnieje inne słowo, też bardzo krótkie, którego wypowiedzenie sprawia wielu ludziom nie lada kłopot: „Nie”.
Ten kto nigdy nie mówi „Nie” sądzi, że jest wspaniałomyślny, szlachetny i dobrze wychowany, bowiem „Nie” ma reputację słowa przeklętego, samolubnego i pospolitego.
Wojownik stara się nie wpaść w tę pułapkę.
Bowiem czasami mówiąc „Tak” innym, można powiedzieć „Nie” samemu sobie.
Dlatego jego usta nigdy nie wypowiadają „Tak”, kiedy jego serce mówi „Nie”
