Section: Lady Jane Grey / O Lady Jane Grey
Autor: Paul Johnson, Bohaterowie, tłum. Anna i Jacek Maziarscy, wyd. Świat Książki, Warszawa 2009 s. 106.

Czy była bohaterką? Żałośnie mało wiemy o niej samej i o jej poglądach. Przetrwało zaledwie kilka jej listów, poruszających, ale pozbawionych informacji. Nawet nie wiemy na pewno, jak wyglądała, gdyż wszystkie jej domniemane portrety – od czasu do czasu pojawiają się nowe – budzą wątpliwości. Przez wieki uchował się strzęp jej haftu, ale i on ostatnio zaginął. Długo cieszyła się szacunkiem dobrze wychowanych panienek z angielskich szkół protestanckich. Nancy Mitford opowiadała mi, że onanizując się, mogła osiągnąć porządny orgazm tylko wtedy, gdy myślała o lady Jane Grey; dopiero to budziło w niej szczególny dreszcz ekstazy i lęku. Nie wiadomo jednak, czy dzisiejsze nastolatki w ogóle o niej słyszały.
