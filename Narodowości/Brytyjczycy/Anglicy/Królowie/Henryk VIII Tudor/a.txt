Section: Henryk VIII Tudor / O Henryku VIII Tudorze
Autor: Will Cuppy, Życie i upadek prawie wszystkich, op. cit., s. 205–206.

W zasadzie sprawa z Henrykiem VIII jest prosta jak drut – albo się go lubi, albo nie. Niektórzy krytykowali go za obcięcie głów dwóm swoim żonom. Cóż, tutaj Henryk VIII pretensje może mieć głównie do siebie. Jak ktoś ścina głowy dwóm swoim żonom, powinien zdawać sobie sprawę z tego, że ludzie będą potem gadali. Jasne, że nie powinien tego robić, ale sami wiecie jak to jest. Zresztą, tak na dobrą sprawę, Henryk pozwolił tylko, by zadziałało odpowiednie prawo, ale i tak znajdą się tacy, którzy powiedzą, że kochający mąż powinien zachować się trochę inaczej. A wreszcie nie zapominajmy i o tym, że reszcie swoich żon Henryk oszczędził życie, były to bowiem czasy, kiedy kodeks rycerski przeżywał swój pełen rozkwit.
