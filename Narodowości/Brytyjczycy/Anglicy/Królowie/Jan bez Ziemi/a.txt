Section: Jan bez Ziemi / O Janie bez Ziemi
Autor: André Maurois, Dzieje Anglii, tłum. Wacław Rogowicz, wyd. Książka i Wiedza, Warszawa 1957, s. 114.

W wiekach średnich ludy wybaczały wiele królom, bo najgorszy z królów był lepszy od najkrótszej anarchii. Jan bez Ziemi pierwszy potrafił zjednoczyć wszystkich poddanych przeciw sobie. Świetnością inteligencji był to prawdziwy Plantagenet, wyborny taktyk dyplomatyczny i wojskowy, wielki uwodziciel kobiet, znakomity myśliwiec, ale okrutnik i o duszy nikczemnej. Henryk II i Ryszard mieli swą wielkość; Jan był tylko odpychający. Zdradził ojca i braci. Cała Europa podejrzewała go, że kazał zamordować swego bratanka, Artura Bretońskiego, który mógł wystąpić z prawami do dziedzictwa tronu.
