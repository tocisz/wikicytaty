Section: Dwanaście prac Herkulesa / Jabłka Hesperyd / Inne cytaty
Źródło: s. 248

Herkules Poirot siedział niewygodnie oparty o ścianę w sali barowej hotelu Jimmy’ego Donovana. Hotel nie odpowiadał jego wyobrażeniom o tym, czym hotel być powinien. Jego łóżko było w rozsypce, podobnie jak i dwie szyby w oknie pokoju, co umożliwiało wstęp nocnemu powietrzu, któremu detektyw tak bardzo nie ufał. Gorąca woda, którą mu przyniesiono, okazała się letnia, po posiłku zaś odczuwał w swym wnętrzu dziwne, bolesne skurcze.
