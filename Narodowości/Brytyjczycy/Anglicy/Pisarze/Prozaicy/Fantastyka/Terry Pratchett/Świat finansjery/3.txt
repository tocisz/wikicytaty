Section: Świat finansjery

– Splot? Prawdziwy splot?
– W famej rzeczy, fir – zapewnił z dumą Igor.
 – Wiesz, tutaj nie można go kupić.
– Zdaję fobie z tego fprawę, fir. Zoftał też zakazany w więkfej częfci ftarego kraju – dodał Igor, przeszukując torbę.
– Zakazany? Został zakazany? Przecież to napój ziołowy! Moja babcia go parzyła!
– Rzeczywifcie, jeft bardzo tradycyjny. Włofy rofną od niego na pierfi.
– Owszem, skarżyła się na to.
– Czy to napój alkoholowy? – zapytał nerwowo Hubert.
– Absolutnie nie – uspokoił go Moist. – Moja babcia nawet nie dotykała alkoholu. – Zastanowił się chwilę, po czym dodał: – No, może w postaci płynu po goleniu... Splot parzy się z kory drzewa.(...)
(...) jednym haustem wychylił kubek. – Lada chwila dhdldlkp; kvyv vbdf[;jvjvf;llljvmmk;wbvlm bnxgcgbnme...
No tak, splot, pomyślał. Zawiera zioła i wyłącznie naturalne składniki. Ale belladona jest ziołem, a arszenik występuje naturalnie. Nie ma w nim alkoholu, bo alkohol nie mógłby przetrwać. Kubek gorącego splotu wyciągał ludzi z łóżka i gonił do pracy, kiedy na dworze leżało sześć stóp śniegu, a studnia zamarzła. Splot dawał człowiekowi czysty umysł i szybkość myślenia. Szkoda tylko, że język nie potrafił nadążyć.
