Section: Wystan Hugh Auden / O W.H. Audenie
Autor: Paul Bowles
Źródło: Bez ustanku. Autobiografia, tłum. Jerzy Korpanty, wyd. Świat Książki, Warszawa 2014, str. 314. ISBN 9788379434336

Był to eksperyment, udana, jak myślę, próba stworzenia komuny. Działało, ponieważ wszystkim zawiadywał Auden; miał niezwykłą zdolność do wyciągania od nas niezbędnych pieniędzy, kiedy trzeba było zapłacić rachunki. Mieliśmy dobrą kucharkę i niemożliwą sprzątaczkę (choć wątpię, czy jakiejkolwiek sprzątaczce udałoby się utrzymać w tym domu czystość i porządek) i jadaliśmy gorące posiłki, serwowane regularnie i punktualnie w ciemnej jadalni na parterze. Auden siedział u szczytu stołu. Przed posiłkiem mówił: „Dziś mamy pieczeń, dwa zestawy jarzyn, sałatkę i deser. Nie przewiduje się rozmów o polityce”. Miał wystarczająco duży autorytet, żeby trzymać nas w ryzach; słusznie nie tolerował kłótni i sprzeczek podczas posiłków.
