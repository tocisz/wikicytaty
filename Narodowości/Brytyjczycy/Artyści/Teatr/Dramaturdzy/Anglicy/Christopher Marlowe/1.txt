Section: Christopher Marlowe / Tragiczne dzieje doktora Fausta
Zobacz też: piekło

Faust: Chcę się nasamprzód zapytać o piekło.
Gdzież jest to miejsce, które zowią piekłem.
Mefistofel: Pod niebiosami.
Faust: Ale w którem miejscu?
Mefistofel: W wnętrzu żywiołów, tam, gdzie my wieczyste
Znosić musimy tortury. Toć powiem
Że piekło niema określonych granic
W jakowemś miejscu stałem; tam jest piekło,
Gdzie my jesteśmy, a gdzie zaś jest piekło
Tam i my zawsze przebywać musimy;
Wreszcie, gdy cały świat się ten rozpadnie,
Gdy się oczyści wszelakie stworzenie
Zostanie piekło tam, gdzie niema nieba.
