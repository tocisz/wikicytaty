Section: Ester Kreitman / Rodowód
Źródło: opowiadanie Jim, s. 105.

Nadszedł wielki dzień. Z tej okazji Jim ubrał się w swój najlepszy garnitur. Kiedy miał już złożyć podpis na akcie ślubu, jego dłoń nagle zadrżała: przypomniał sobie, że jest Żydem. Ujrzał nawet przed sobą dwie migoczące świece, które jego babka błogosławiła w każdy piątkowy wieczór. Zobaczył też ojca – błogosławionej pamięci, jak mawiała matka – i wtedy pióro wypadło mu z ręki.
W poniedziałek wrócili do pracy. (…)
Jim prawie nie brał udziału w świętowaniu. Odpowiadał automatycznie na wszystkie ciepłe słowa i gratulacje. Wciąż słyszał w głowie głos powtarzający „Żyd”, „goj”, „Żyd”, „goj”. Nie wiedział już nawet, kim jest. Trzymał się na uboczu, jak gdyby przyjęcie wcale go nie dotyczyło.
