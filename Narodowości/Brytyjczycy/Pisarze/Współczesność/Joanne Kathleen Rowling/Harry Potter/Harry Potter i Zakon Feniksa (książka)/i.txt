Section: Harry Potter i Zakon Feniksa (książka) /  / Szlachetny i starożytny ród Blacków
Opis: rozmowa Syriusza z Harrym o rodzinie Blacków.

– (…) znienawidziłem ich wszystkich: moich rodziców, z tą ich zwariowaną manią na punkcie czystości krwi, święcie przekonanych, że samo bycie Blackiem czyni cię królem… mojego brata kretyna, który był na tyle głupi, żeby im uwierzyć… To on.
Dźgnął palcem gobelin u samego dołu drzewa, tam, gdzie widniało nazwisko: REGULUS BLACK. Po dacie urodzenia była data śmierci (sprzed jakichś piętnastu lat).
– Był ode mnie młodszy i o wiele lepszy, jak mi wciąż przypominano.
– Ale umarł – powiedział Harry.
– Tak. Skończony głupiec… przystał do śmierciożerców.
(…)
– Zabił go jakiś auror? – zapytał Harry.
– Och, nie, nie auror. Zabił go Voldemort. Albo raczej ktoś inny na rozkaz Voldemorta, bo nie sądzę, żeby Voldemort zamordował go osobiście. Z tego, czego się dowiedziałem po jego śmierci wynika, że już na samym początku, gdy kazano zrobić mu coś strasznego, przeraził się i próbował wycofać. No, ale nie można tak po prostu złożyć rezygnacji na ręce Voldemorta. To służba na całe życie albo śmierć.
