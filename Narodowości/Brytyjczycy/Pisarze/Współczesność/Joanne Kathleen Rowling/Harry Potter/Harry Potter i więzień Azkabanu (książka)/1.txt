Section: Harry Potter i więzień Azkabanu (książka) /  / Sowia poczta
Postacie: Vernon Dursley i Ron Weasley

– Vernon Dursley przy telefonie.(…)
– HALO! HALO! CZY PAN MNIE SŁYSZY?… CHCĘ… ROZMAWIAĆ… Z… HARRYM… POTTEREM!
Ron wrzeszczał tak głośno, że wuj Vernon aż podskoczył i oddalił słuchawkę od ucha, wypatrując się w nią z mieszaniną złości i strachu.
– KTO MÓWI?! – ryknął w stronę mikrofonu. – KIM PAN JEST?
– RON… WEASLEY! – ryknął Ron, jakby wuj Vernon stał na drugim krańcu boiska do piłki nożnej. – JESTEM… PRZYJACIELEM… HARRY'EGO… ZE… SZKOŁY…
Małe oczka wuja Vernona przeniosły się błyskawicznie na Harry'ego, któremu nogi wrosły w podłogę.
– TUTAJ NIE MA ŻADNEGO HARRY'EGO POTTERA (…) NIE MAM POJĘCIA, O JAKIEJ SZKOLE PAN MÓWI! PROSZĘ WIĘCEJ NIE DZWONIĆ! PROSZĘ TRZYMAĆ SIĘ Z DALA OD MOJEJ RODZINY!
(…)
I cisnął słuchawkę na aparat telefoniczny, jakby się pozbywał jadowitego pająka. Awantura, która potem wybuchła, należała do najgorszych, jakie miały miejsce w tym domu, a było ich już wiele.
– JAK ŚMIESZ PODAWAĆ NASZ NUMER TAKIM TYPOM JAK… JAK TY!
