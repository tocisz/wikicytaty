Section: Mieczysław Rzechorzek
Opis: z książki wspomnieniowej.
Źródło: Mieczysław Rzechorzek, Z Przemyśla przez Afrykę do Wielkiej Brytanii – wspomnienia, Barbara Ziobro (red.), San Set, Przemyśl 2017, s. 215–216, ISBN 9788388417757

Moje życie na pewno nie było łatwe, ale ciekawe. Przeżyłem wiele trudnych chwil, szczególnie w czasie młodości, ale też doświadczyłem wiele dobrego. Po okresie szczęśliwego, beztroskiego dzieciństwa nadszedł trudny dla mnie czas wojny. Od piętnastego roku życia musiałem radzić sobie sam, nie mając wsparcia ze strony rodziny. Później moja praca zawodowa i społeczna dały mi poczucie dobrze spełnionego obowiązku, a także zapewniły spokojną starość. Nauczyłem się, że nigdy nie można się załamywać, wątpić w siebie, trzeba umieć radzić sobie w każdej sytuacji. Należy być uczciwym, dostrzegać potrzeby i problemy innych ludzi oraz starać się pomagać im w miarę swoich możliwości.
