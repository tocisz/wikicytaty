Section: Czarnobrody / O Czarnobrodym
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 156.

Swoim potencjalnym ofiarom Edward Teach nie pokazywał się inaczej, jak z sześcioma pistoletami za pasem i z ogromną szablą w dłoni, co tylko potwierdzało jego opinię krwawego i okrutnego korsarza. Filmy o piratach w żadnym razie nie ubarwiały rzeczywistości, gdyż sam wygląd Teacha przerażał – nosił rzeczywiście czarną, wręcz kruczą brodę, ciemne długie włosy, przystrojone jeszcze ciemniejszymi kosmykami, a podczas napadu na statek w rękach trzymał ogromne pistolety, a w zębach nóż. W chwilach swej największej chwały i potęgi, gdy był najprawdziwszym postrachem mórz, Edward Teach miał na sześciu statkach czterystu chłopa gotowych na wszystko. Nikt nie był pewien dnia ani godziny, żeglując po atlantyckich wodach.
