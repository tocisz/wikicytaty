Section: Ian Brady / O Ianie Brady'm
Autor: Myra Hindley
Źródło: Shelley Klein, Największe zbrodniarki w historii, wyd. Muza SA, Warszawa, 2006, ISBN 83-7319-854-7, tłum. Barbara Gutowska-Nowak, s. 170.

Od kiedy [Ian Brady] zaczął mówić o morderstwie doskonałym, w którym miałabym mu pomagać, wiedziałam, że nie mam wielkiego wyboru. Nawet gdybym poszła na policję, nie było żadnych dowodów, tylko moje słowo przeciwko jego słowu. Poza tym dowiedziałby się od policji, że to ja na niego doniosłam. Wiedziałam, że nie jest na tyle głupi, żeby od razu zrobić coś, co zwróciłoby na niego uwagę. Ale wiedziałam też, że zaplanowałby starannie, co i jak zrobić, żeby nie wzbudzić niczyich podejrzeń, a potem czekać tylko na właściwy moment. Musiałabym odejść z pracy, co nie stanowiło problemu; mogłam wyjechać i przepaść gdzieś bez wieści, ale jak mogłam opowiedzieć moim bliskim o tym, co się stało i co usłyszałam, i nie przerazić ich śmiertelnie? Oni nie mogli się wyprowadzić; rodzina nie może tak po prostu oderwać się od swoich korzeni, wyjechać gdzieś, szukać domu, pracy, itp., a równocześnie przez cały czas oglądać się za siebie i żyć w strachu. Zdałam sobie sprawę, że jestem w pułapce i będę musiała robić to, co on chce.
