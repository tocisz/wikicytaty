Section: David Beckham / O Davidzie Beckhamie
Autor: Rafał Stec, http://www.sport.pl/sport/1,86005,4231474.html sport.pl, 2007-06-17

Rynkową strategię Beckhama znamy doskonale. Podobać się wszystkim, od popiskujących nastolatek po ich stateczne ciocie; jeśli szokować, to tylko troszeczkę, właściwie na niby; namiętnie zmieniać uczesanie, by bulwarówki nie przeniosły uwagi na inne doniosłe wydarzenia. Dlatego Anglik miał zawsze pokaźny elektorat negatywny, wielu fanów redukowało jego klasę do pojedynczego atutu – umiejętności wykonywania rzutów wolnych, rożnych i dośrodkowywania. Niełatwo przychodziło im zaakceptować image gwiazdki boysbandu, lekko zniewieściałego efeba, który prawdopodobnie każdy ranek poświęca na manicure, a wieczorem zakłada ciuszki żony, oczywiście kiczowatej piosenkarki.
