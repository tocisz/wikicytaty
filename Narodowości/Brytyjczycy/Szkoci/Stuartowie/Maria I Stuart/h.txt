Section: Maria I Stuart / O Marii I Stuart
Autor: Laura Smokowicz, Sławne żony i kochanki. Tragiczne i wiarołomne, Instytut Wydawniczy Kreator, Białystok 2004, ISBN 833440275, s. 151.

Poeci i pisarze upodobali sobie królową, której życie skrócił topór kata, przyczyniając się do utrwalenia romantycznej legendy nieszczęśliwej królowej. Przez całe stulecia Maria Stuart zyskiwała w zestawieniu ze swą „okrutną” kuzynką, Elżbietą I, która wyrok śmierci zainspirowała i podpisała. Ale legenda, żywiąca się pobudzającą wyobraźnię dramaturgią, nie wytrzymuje konfrontacji z faktami nieprzemawiającymi nigdy na korzyść królowej szkockiej. W odróżnieniu od swojej kuzynki na tronie Anglii, zawsze kierującej się racją stanu i pomyślnością swoich poddanych, Maria Stuart była krótkowzrocznym politykiem, niewiele dbającym o swój naród, a jako człowiek dopuściła się zbrodni, która ścigą prawo we wszystkich cywilizowanych państw pod każdą szerokością geograficzną. To właśnie lekkomyślność, pycha, a nade wszystko – jej niechlubne uczynki, nie zaś kobieca zemsta królowej Anglii doprowadziły ją do upadku, a wreszcie na szafot.
