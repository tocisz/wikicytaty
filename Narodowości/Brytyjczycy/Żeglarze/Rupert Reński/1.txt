Section: Rupert Reński / O Rupercie Reńskim
Autor: Paul Johnson, Bohaterowie, tłum. Anna i Jacek Maziarscy, wyd. Świat Książki, Warszawa 2009, s. 133–134.

Rupert był ściśle związany z moim poczciwym Magalen College w Oksfordzie i tam przeżył sporo lat wojny. Podzielał też moje zamiłowanie do rysunku i malowania akwarelą. Był naprawdę wszechstronnie utalentowany. Admirał, dowódca kawalerii, człowiek nauki, znakomity mechanik i autor wynalazków, niezwykle pociągający dla kobiet, taki, co siedząc w więzieniu, idzie do łóżka z córką nadzorcy (tak właśnie było). A jednak ludzie nie mieli ochoty dłużej przebywać w jego towarzystwie. Rupert był ponurakiem. Roztaczał wokół siebie atmosferę przygnębienia. Chyba nigdy się nie uśmiechał. Upijał się też na ponuro. Miał wszystkie cechy bohatera, prócz blasku i uroku. Wystarczyłby jeden wieczór słuchania opowieści o jego wyczynach, by człowiek wpadł w depresję.
