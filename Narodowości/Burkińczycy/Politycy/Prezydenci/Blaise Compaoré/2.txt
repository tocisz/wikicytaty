Section: Blaise Compaoré / O Blaisie Compaoré
Autor: Marek Berowski, Biedni i prawi, „Angora” nr 45 (1221), 10 listopada 2013, s. 79.

Compaore wstrzymał reformy, przystąpił do MFW i Banku Światowego (…) Sparaliżował kraj. Burkina Faso utknęło w marazmie politycznym i gospodarczym. Choć na tle sąsiadów, niespokojnych Mali czy Nigru, Burkina Faso nie trapią wewnętrzne konflikty, to jednak bieda, cenzura i brak perspektyw zniechęcają do jakichkolwiek zmian. (…) Od początku lat 90. Compaore zezwolił na tworzenie partii politycznych, a od 2000 roku ograniczono czas sprawowania władzy przez prezydenta do dwóch kadencji, przy czym jedną kadencję skrócono z siedmiu do pięciu lat. Rzecz w tym, że nikogo to nie interesuje. Na mocy tych samych wymówek, dobrze znanych w satrapiach całego świata, że prawo nie działa wstecz i zmiany dotyczyć będą następnej kadencji, a brak alternatywy dla sprawującego urząd, że społeczeństwo jest niedojrzałe politycznie, Compaore wciąż jest u władzy. W ostatniej elekcji, w listopadzie 2010 roku uzyskał ponad 80 proc. głosów. Druga strona tego samego medalu to fakt, że jeśli kiedyś Compaore odejdzie, to zostawi po sobie polityczną pustkę. Przez lata sprawowania władzy nie wychował następcy, a kolejnymi czystkami w partii i w wojsku pozbył się potencjalnych rywali.
