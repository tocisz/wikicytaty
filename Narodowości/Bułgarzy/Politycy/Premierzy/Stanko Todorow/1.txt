Section: Stanko Todorow / O Stanko Todorowie
Autor: Kazimierz Kozub, Politycy z pierwszych stron gazet, wyd. Iskry, Warszawa 1976, s. 377.

O Stanko Todorowie mówi się, że zrobił błyskotliwą karierę, i to w najlepszym tego słowa znaczeniu. Polityka, piastowanie odpowiedzialnych funkcji państwowych wymaga w naszych czasach nie tylko wiedzy, ale i doświadczenia zdobywanego w ciągu wielu lat odpowiedzialnej pracy. Toteż do odpowiedzialnych funkcji dochodzą wartościowi ludzie po wielu latach doświadczenia. Wyjątek stanowią jednostki wybitnie zdolne, do których należy Stanko Todorow, premier bułgarskiego rządu od 1971.
