Section: Arturo Alessandri Palma / O Arturo Alessandrim Palmie
Autor: Galeazzo Ciano, Pamiętniki 1939–1943, Wydawnictwo Libra oraz Wydawnictwo Planeta, Warszawa 1991, tłum. Kazimierz Fudakowski, s. 76.
Opis: wpis z 17 maja 1939.

Wielki przyjaciel Włoch. Obaliła go koalicja frontu ludowego, uważa jednak, że reżim czerwony mało odpowiada jego krajowi. Alessandri z przerażeniem przewiduje, że będzie z powrotem powołany do władzy. Jak wszyscy Amerykanie bardzo przejęty jest myślą o położeniu międzynarodowym i marzy o formule, która by posiadała moc magiczną zahamowania wszelkich sporów.
