Section: Junta w Chile (1973-1990) / O chilijskiej juncie
Autor: Josif Ławriecki, Salvador Allende, tłum. Ignacy Bukowski, Wydawnictwo Literackie, Kraków 1976, s. 266-267.

Zdradzieccy generałowie podają się za wybawców kraju od chaosu i ruiny, do których rzekomo doprowadził Chile rząd Jedności Ludowej. Podają się za przyjaciół ludzi pracy, za przedstawicieli warstw średnich, za obrońców suwerenności kraju, ale ich krwawe czyny obalają tę żałosną demonstrację patriotyzmu. Zagarnąwszy władzę, pozbawili robotników prawa do strajku, do zrzeszania się w związkach zawodowych, do jakiejkolwiek formy protestu przeciwko kapitalistycznemu wyzyskowi. Zaczęli też zwracać fabryki i zakłady kapitalistom, ziemie - wielkim właścicielom, a banki i kopalnie - obcym monopolom. Czyż należy się dziwić, że międzynarodowe monopole w dowód wdzięczności zaczęy obsypywać juntę kredytami, których odmawiały rządowi Salvadora Allende? W ciągu pół roku od przewrotu junta otrzymała takich kredytów na kwotę ponad 300 milionów dolarów.
