Section: Tongzhi / O Tongzhi
Autor: Shelley Klein, Największe zbrodniarki w historii, Muza, Warszawa 2006, ISBN 83-7319-854-7, tłum. Barbara Gutowska-Nowak, s. 63.

(…) mimo najlepszego wykształcenia, jakie [Cixi] mogła mu zapewnić, chłopiec nigdy nie odznaczał się błyskotliwością ani żadnymi wybitnymi uzdolnieniami. Musiało to być dla niej ogromnym rozczarowaniem, lecz uwielbiała swego synka, a on uwielbiał ją. Oboje kochali teatr i nie tylko oglądali wiele sztuk, ale sami z przyjemnością w nich grywali. To jednak nie mogło złagodzić uczucia osamotnienia, jakie musiało towarzyszyć małemu chłopcu żyjącemu w wielkim pałacu i otoczonemu wyłącznie przez eunuchów oraz kobiety. Nie miał kolegów, z którymi mógłby się bawić, rodzeństwa ani kuzynów, w towarzystwie których mógłby przebywać. Zamiast tego wszyscy wokół rozpieszczali go i spełniali wszystkie jego zachcianki. Z czasem syn T'zu Si stał się rozpuszczonym, rozwiązłym młodzieńcem. Tymczasem T'zu Si zamiast pomóc synowi i zainteresować go sprawami państwa, wolała sama o wszystkim decydować.
