Section: Bogusław Chrabota
Źródło: http://grm-rpweb.newscyclecloud.com/Plus-Minus/305109915-Boguslaw-Chrabota-Wartosci-Zachodu-nadal-sa-zywe-A-Europa-wciaz-oddycha.html Bogusław Chrabota: Wartości Zachodu nadal są żywe. A Europa wciąż oddycha, rp.pl, 15 maja 2018.
Zobacz też: Cesarstwo Rzymskie, Europa, oświecenie, Unia Europejska, USA

Nie byłoby amerykańskiej Deklaracji niepodległości ani dynamiki federalizujacego się państwa, gdyby nie oświeceniowa synteza wartości z dziedzictwem uniwersalizmu na czele. A czyż nie to samo wypada powiedzieć o projekcie europejskim? Unia to w prostej linii spadkobierca idei Pax Romana i jej licznych dzieci. W tym sensie wspólnota, której jesteśmy członkiem, i nasz sąsiad zza Atlantyku to ta sama tradycja wzbogacona o odrębne „doświadczenia historyczne" i rozstrzyganie, kto jest hegemonem, a kto zakładnikiem, nie ma żadnego sensu. Choć namysł nad tym, czym jest, a zwłaszcza czym stanie się w nieodległej przyszłości Zachód jako wspólnota reguł, zasad i wartości – to sprawa absolutnie fundamentalna.
