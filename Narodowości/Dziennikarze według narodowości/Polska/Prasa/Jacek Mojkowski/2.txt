Section: Jacek Mojkowski
Źródło: http://czat.wp.pl/id_czata,917,zapis.html?T czat.wp.pl, 2002-03-26

Najtrudniejsza była dla mnie telewizja. Programy robione na żywo są ogromnie eksploatujące. Wymagają dobrego przygotowania (na wizji zdarzają się niespodzianki, które trzeba przewidzieć, niesforni rozmówcy itp.), a także odporności na stres (często nawala technika, kogoś nie słychać, a znów kogoś innego słychać za głośno). To wszystko rozprasza, denerwuje, a musisz udawać, że jesteś spokojny i panujesz nad wszystkim. Z czasem przychodzi rutyna, ale ja osobiście tremy nie pozbędę się nigdy.
