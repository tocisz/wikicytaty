Section: Jan Polkowski
Źródło: Na krawędzi, „Sekrety ŻAR-u” 2004, nr 1

Gdy przekroczysz granicę myślowej tolerancji
już nawet nie wiesz czy istniejesz naprawdę
czy to tylko wirtualny obraz
z pogranicza wyobraźni
Chciałbyś zgłębić myśl niezrozumiałą
w rozbudzonym odruchu doskonałości
dotknąć materii nie zmaterializowanej
Chwilę pomyśl w obrażonej miłości odwiecznego świata
bo im mądrzejszy jesteś od mędrców
pośród siewców prawdy
tym bardziej maluczki
