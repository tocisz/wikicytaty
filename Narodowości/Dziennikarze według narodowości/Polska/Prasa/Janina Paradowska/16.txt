Section: Janina Paradowska / O politykach lewicy
Źródło: „Polityka” nr 29, 20 lipca 2002
Zobacz też: Wiesław Kaczmarek

Wiesław Kaczmarek, którego kompetencji nikt nie kwestionuje, w sposób zasadniczy zmienił politykę prywatyzacji. Po prostu nie prywatyzuje, ale jego pozycja w rządzie wydaje się pewna. Nie tylko dlatego, że jest sprawnym głównym kadrowym w spółkach Skarbu Państwa. Po prostu lewicowy rząd nie obiecywał, że będzie prywatyzował i tego Kaczmarek się trzyma, co zaskarbia mu bardzo dobre opinie zarówno w SLD jak i w PSL, gdzie mówi się nawet o tym, że Kaczmarek, ongiś uważany za liberała, nareszcie przejrzał i ceni wartości narodowe.
