Section: Robert Tekieli /  / T
Źródło: Wariant meksykański, „Gazeta Polska”, 22 czerwca 2011
Zobacz też: Donald Tusk

Tusk konsekwentnie od czterech lat dąży do wariantu meksykańskiego. Kilkadziesiąt lat władzy jednej partii, co cztery lata poddawanej fikcyjnej demokratycznej „weryfikacji”. Dąży do tego na wiele sposobów. Miękkie zastraszanie aktywniejszych. Odstręczenie od polityki mniej aktywnych. Ci mają zająć się pracą w Londynie bądź grillowaniem. Zastraszanie musi być miękkie, by było do przełknięcia dla niezależnych od rządu prorządowych mediów. Np. trzy lata w zawieszeniu dla dziewiętnastolatka za antyrządowy napis. Przeszukanie i konfiskata laptopa za głupie dowcipy. Mandaty za wykrzykiwane na ulicy hasła. Czysty PRL. Ale zastraszenie i odstręczanie to mało. Trwają prace nad odczłowieczaniem ludzi opozycji. Mało, że mają być obciachowi, zacofani, niewykształceni. Muszą zostać wykluczeni. To faszyści, naziści, Staliny, Hitlery. Ale to też mało. Oni są po prostu nienormalni. I powstają teksty „Zwierzęca nienawiść oszalałych paranoików”. Zamyka się demonstrantów do psychiatryka. A sąd pyta Kaczyńskiego, czy korzysta z porad psychiatry. Sprzedawany w trzystu tysiącach tygodnik kieruje lidera opozycji do psychuszki. Nikt nie zapyta natomiast, skąd biorą się szkliste oczy krwawego Stephana, exZCHaeNowskiej gwiazdy wszystkich polskich telewizji
