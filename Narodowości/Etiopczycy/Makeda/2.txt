Section: Makeda / O Makedzie
Autor: ksiądz Tadeusz Hanelt, Antologia postaci biblijnych. Stary Testament, Wydawnictwo Świętego Wojciecha, Poznań 2008, ISBN 9788375161137, s. 209.

U bram tej wspaniałej budowli przywitał ją sam król, pomógł zsiąść z wielbłąda i wprowadził do sali tronowej. Na temat kształtu stopy królowej opowiadano sobie liczne legendy. Król Salomon rozkazał wyłożyć salę tronową kryształowymi płytkami, aby królowa, sądząc, że zbliża się do wody, uniosła nieco suknię. Tak też się stało. Władca izraelski ujrzał, że ma zniekształconą prawą stopę. Nie dał jednak poznać po sobie, co zauważył i pełen galanterii podprowadził ją do tronu, sadzając obok siebie.
