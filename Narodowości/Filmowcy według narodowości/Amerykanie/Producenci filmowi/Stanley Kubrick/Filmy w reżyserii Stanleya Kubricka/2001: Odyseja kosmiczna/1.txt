Section: 2001: Odyseja kosmiczna / O 2001: Odysei kosmicznej
Autor: Jan F. Lewandowski, Wielkie kino. 150 filmów, które musisz zobaczyć, wyd. Videograf II, Chorzów 2006, ISBN 83-7183-394-6, s. 148.

Najbardziej tajemnicza okazuje się końcówka filmu, gdy jedyny ocalały kosmonauta dociera wreszcie do celu, stykając się z nowymi wymiarami życia, pozwalającymi na jednoczesne istnienie w przeszłości i przyszłości. To nieznane, co nas czeka, Kubrick przedstawia w fascynującej sekwencji plastycznej i z towarzyszeniem pięknej muzyki klasycznej. Zastosowane tu efekty specjalne wytyczyły drogę nowoczesnym obrazom science fiction, lecz Kubrickowi posłużyły w największej mierze do stworzenia filmowego eseju o tajemniczości świata.
