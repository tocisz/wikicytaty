Section: Elżbieta Kępińska / O Elżbiecie Kępińskiej
Autor: Mieczysław Rakowski
Źródło: Sławomir Koper, Kobiety władzy PRL, Wydawnictwo Czerwone i Czarne, Warszawa, 2012, ISBN 9788377000373, s. 318.

Była taka Elżbieta K. Od chwili, gdy po raz pierwszy zobaczyłem ją na scenie w teatrze Jaracza, chodzę na każdą sztukę, w której gra. (…) Na bal przyprowadził ją Jurek Markuszewski. Elżbieta znakomicie tańczy, czego o sobie nie mogę powiedzieć. Zresztą nie jej taneczne umiejętności wzbudzają we mnie uczucia, które już nie mieszczą się w granicach dobrej znajomości. Działa na mnie jak magnes. Lubię słuchać jej głosu. Co tu ukrywać, bardzo mi się podoba. Oczywiście, ona o tym nie wie. Ale może kiedyś się dowie.
