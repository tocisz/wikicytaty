Section: Janusz Gajos / O Januszu Gajosie
Autor: Kazimierz Kutz
Źródło: „Rzeczpospolita”, 23 września 1999
Zobacz też: Tadeusz Łomnicki

Po tym spektaklu [Opowieści Hollywoodu] zachwyt nad talentem Gajosa stał się powszechny. Pamiętam doskonale, jak zaraz po emisji telewizyjnej przedstawienia zadzwonił do mnie Tadeusz Łomnicki i powiedział: „Czy ty wiesz, kto to jest Gajos? Gajos to jest wieeelki aktor.” (…) Myślę, że przed tym spektaklem Janusz czuł się aktorem niespełnionym, człowiekiem trochę pogubionym. Ciążyły nad nim stereotypy.
