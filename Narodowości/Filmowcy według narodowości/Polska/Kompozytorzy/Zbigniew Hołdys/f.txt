Section: Zbigniew Hołdys / O Zbigniewie Hołdysie
Autor: Robert Brylewski, Kryzys w Babilonie. Autobiografia, rozmawia Rafał Księżyk, Wydawnictwo Literackie, Kraków 2012, s. 168.

Niektórzy mają pretensje, że w stanie wojennym Hołdys z Tadeuszem Nalepą weryfikowali muzyków. Ja powiem: całe szczęście, że Hołdys to robił. Wyglądało to jak parodia – jak go komuna wykorzystuje, żeby sankcjonować młodzież, która chce grać. Weryfikacja wyglądała w ten sposób – przychodzę do Polskiego Stowarzyszenia Jazzowego, siedzi za biurkiem Hołdys i jeszcze ze cztery osoby. „Cześć, Robert, co u ciebie słychać?”. „W porządku, właśnie z próby wracam”. „Czyli gracie cały czas? No to fajnie”. Pieczątka.
