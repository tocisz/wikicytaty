Section: Bonaventure Des Périers
Źródło: Nowe wywczasy i ucieszne gadki (fr. Nouvelles recréations etjoyeux devis), tłum. A. Tatarkiewicz

Głupi Jasio pojął nareszcie żonę, a żonka jego bardzo lubiła gaszków, a mężowi sławy
ujmować nierada – zgoła się nie kryła przed nim. Otóż jednego razu jeden z Jasiowych sąsiadów
tak go pytał, on zaś odpowiadał na podobieństwo farsy dosyć uciesznej:
 – Cóż to, Jasiu, żonę wziąłeś?
 – A juści!
 – To dobrze.
 – Oj, nie bardzo.
 – A czemu nie?
 – Bo ma pstro w głowie.
 – Oj, to gorzej.
 – E, nie za bardzo.
 – A czemu?
 – Czemu? Bo ładniuchna.
