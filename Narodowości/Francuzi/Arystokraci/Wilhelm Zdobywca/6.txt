Section: Wilhelm Zdobywca / O Wilhelmie Zdobywcy
Autor: Will Cuppy, Życie i upadek prawie wszystkich, tłum. Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 197–198.

Wilhelm urodził się w 1027 albo 1028 i szybko zaczął wykazywać pierwsze oznaki przyszłej wielkości. W dzieciństwie był wyjątkowym kurduplem, o zdecydowanie męskich rysach, a w dodatku zawsze wdawał się w jakąś bijatykę, bez litości szarpiąc i bijąc inne dzieciaki. Po tym, jak jego ojciec zszedł w okolicach Jerozolimy, Wilhelm nabrał pewności siebie oraz niezależności, przerzucając się na wydłubywanie bliźnim oczu. Nie stronił też od nalania kilku kropelek trucizny tam, gdzie mogło to przynieść pożądane rezultaty.
