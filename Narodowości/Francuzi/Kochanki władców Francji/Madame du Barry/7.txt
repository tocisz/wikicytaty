Section: Madame du Barry / O Madame du Barry
Autor: Will Cuppy, Życie i upadek prawie wszystkich, op. cit., s. 156.

Jako młode dziewczę Jeannie nie mogła sobie pozwolić na zbijanie bąków. Wielokrotnie musiała najmować się do różnych prac, a to jako dama do towarzystwa, a to jako pomoc domowa, ale za każdym razem miała niejakie trudności z utrzymaniem się na posadzie. Zawsze prędzej czy później szacowna pani domu wyrzucała ją na zbity pysk. Najwyraźniej, pochodząc z ubogiej rodziny, Jeanne nigdy nie odebrała odpowiedniego wykształcenia i nie wiedziała, jak należy się prowadzić w wyższych sferach, wobec czego zawsze robiła coś nie tak. Trudno zresztą ją za to winić, zważywszy na jej urocze blond loczki, olbrzymie niebieskie oczęta i nieograniczoną wprost dyspozycyjność.
