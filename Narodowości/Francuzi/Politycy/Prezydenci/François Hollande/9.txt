Section: François Hollande
Opis: o potrzebie renegocjacji paktu fiskalnego.
Źródło: rozmowa Mathieu von Rohra i Romaina Leicka, „Der Spiegel”, tłum. „Forum”, 19 marca 2012.
Zobacz też: Unia Europejska

UE zawsze funkcjonowała w duchu szacunku, równowagi i zaufania. Jednak bez nowych negocjacji nie osiągniemy celu. Któż by uwierzył na poważnie, poza może paroma osobami w Niemczech, że będziemy w stanie zredukować deficyt, jeśli nie będzie wzrostu? (…) Niepokoi mnie to, że nie ma w nim wzmianki o wzroście gospodarczym. Niejasna jest też kwestia automatycznych sankcji, a więc tego, co wymagane będzie od państw w celu zredukowania deficytu. Na nowo musi być też zdefiniowana rola Europejskiego Trybunału Sprawiedliwości. Nie godzę się na to, by mógł ingerować w budżet poszczególnych państw.
