Section: Henri Landru / O Henrim Landru / Inne
Autor: René Reouven, Słownik zabójców, Wydawnictwo Mizar, Warszawa 1992, ISBN 8385309233, s. 268.

Dlaczego ta postać jest nadal tak słynna? Być może dlatego, że ze wspomnieniem o niej wiąże się pewien staroświecki wdzięk, jakaś kapryśna fantazja, którą aktor Charles Denner zdołał oddać z wyjątkowym powodzeniem. A poza tym Henri Desire jest tak wytworny! Jego zbrodnie nie są nigdy odrażające. Jego ofiary umierają w pełni szczęścia, podczas gdy ich doczesne szczątki ulegają w pewnej mierze sublimacji, ponieważ dym, z którym ulatują, nadaje ich śmierci wymiar nierealny, nieco magiczny… Ten morderca, o którym humoryści mogli powiedzieć, że był gorącym zwolennikiem ścisłego związania kobiety z ogniskiem domowym, to artysta w swoim zawodzie. Chociaż tylko nieznacznie naruszył prawa autorskie Liebeza, można by dość łatwo uznać za jego patrona Thomasa de Quinceya, podczas gdy Petiot był tylko lokalnym Eichmannem, pozbawionym jakiegokolwiek wdzięku czy romantyzmu.
