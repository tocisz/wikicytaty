Section: Gilles de Rais / O Gilles'ie de Rais
Autor: Ludwik Stomma, Choroby i dolegliwości sławnych ludzi, op. cit., s. 39.

Niesłychana i odrażająca postać marszałka Gilles’a de Rais ulepiona jest, chciałoby się powiedzieć, z najjaskrawszych przeciwieństw. Budowy był delikatnej, kronikarze określają go nawet jako gringolet, czyli cherlaka, a jednocześnie rycerzem był znakomitym, stającym mężnie w niezliczonych potrzebach, odważnym do szaleństwa i wiernym, co udowodnił, stojąc niezłomnie przy Joannie d’Arc i po jej uwięzieniu będąc jedynym, który starał się ją odbić, nie zważając na własne życie. Współczujący i troskliwy dla poddanych zasłynął wkrótce z okrucieństwa wobec wrogów i prywatnych przeciwników. Już wtedy, kiedy nikt nie podejrzewał, co za parę lat ma się okazać. Budził postrach, co nie przeszkadzało, iż wszyscy przyznawali u dziwny i pociągający urok. Był homoseksualistą, żonatym wszelako i stanowiącym obiekt westchnień całego fraucymeru Karola VII, w którym miał opinię szarmanta, a nawet uwodziciela. Afiszował się głęboką pobożnością, wspomagał zakony, fundował kościoły, a jednocześnie…
