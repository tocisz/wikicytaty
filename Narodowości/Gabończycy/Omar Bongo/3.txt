Section: Omar Bongo
Źródło: Jan Paweł II w Afryce, Instytut Wydawniczy Pax, Warszawa, 1985, s. 433

Naród głodny nie ma uszu - powiada nasze stare przysłowie. Nasz naród nie potrzebuje stawiać uszu na obce ideologie, skądkolwiek by pochodziły. Jest świadom, że sam w pokoju i porządku przeprowadza własną rewolucję gospodarczą i społeczną. My, naród gaboński, odrzucamy wszystko, co nie służy dobru naszego ludu. Uważamy, że skończyły się czasy polityki dla polityki, polityki "upolitycznionej"; dla nas liczy się najbardziej rozwój gospodarczy, a rozwój gospodarczy musi przebiegać przez człowieka. Dlatego tak wielką troską otaczamy młodzież. Nie może ona w pełni rozwinąć swych możliwości, jeżeli każdemu obywatelowi nie zapewni się pełni praw obywatelskich, a wśród nich prawa do wyznawania wybranej przez siebie religii. Taka jest stała linia mojego rządu.
