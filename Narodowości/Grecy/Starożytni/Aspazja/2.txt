Section: Aspazja / O Aspazji
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 45.

Co zaś do Aspazji, ponieważ i tak nie mogła ona liczyć na szacunek i poważanie, w przeciwieństwie do reszty greckich kobiet robiła to, co chciała, a dokładniej założyła w domu Peryklesa powszechnie znany salon. Zbierały się tam wszystkie słynne osobistości owych czasów, a wraz z nimi zawsze przybłąkiwali się jacyś pomniejsi kumple i znajomi, ludzie, o których doprawdy nie warto nawet wspominać, w rodzaju Herodota, Sofoklesa, Fidiasza, Tukidydesa, Eurypidesa, Anaksagorasa czy Sokratesa. W chwilach wolnych od prowadzenia tego typu zgromadzeń Aspazja miała zaś ponoć doradzać Peryklesowi w sprawach wagi państwowej, jak również pomagać w przygotowywaniu jego słynnych mów. Ich związek realizował się więc na płaszczyźnie intelektualnej i śmiało można go nazwać jednością umysłów.
