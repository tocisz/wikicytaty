Section: Arystoteles / O Arystotelesie
Autor: Will Cuppy, Życie i upadek prawie wszystkich, tłum. Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 50.

(…) Arystoteles słynął z tego, że wszystko wiedział. Nauczał on między innymi, żę mózg istnieje tylko po to, by ochładzać krew i że w żaden sposób nie bierze udziału w procesie myślenia. To oczywiście prawda, ale tylko w odniesieniu do niektórych osób. Arystoteles uważał też, że sumy narażone są na udary słoneczne, ponieważ pływają zbyt blisko powierzchni wody. No, tu bym akurat polemizował. Pomimo swej wspaniałej reputacji, Arystoteles nie był jednak idealnym nauczycielem młodzieży. Miał on bowiem zwyczaj chodzić po klasie podczas lekcji, ponadto często zupełnie niepotrzebnie zaczynał filozofować. Przy takim nauczycielu nawet najmocniejszy kręgosłup moralny może zostać wykrzywiony. Z drugiej strony, są tacy uczniowie, na których nawet Arystoteles nic by nie poradził.
