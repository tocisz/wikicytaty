Section: Enrique Díaz / O Enrique Díazie
Autor: Guillermo Toriello, minister spraw zagranicznych w rządzie prezydenta Jacobo Arbenza Guzmána
Opis: John Peurifoy był ambasadorem USA w Gwatemali.
Źródło: Guillermo Toriello, La batalla de Guatemala, cyt. za: Ryszard Kapuściński, Dlaczego zginął Karl von Spreti, wyd. Czytelnik, Warszawa 2010, ISBN 9788307032221, s. 42–43.

W kilka godzin później Peurifoy zjawił się w gabinecie pułkownika Díaza. Do tej pory zdołano już aresztować wielu przywódców PGT (Partido Guatemalteco del Trabajo – partia komunistyczna) i związków zawodowych. Zgodnie z tym, co opowiada Díaz, spotkanie wyglądało następująco: Peurifoy przyniósł długą listę nazwisk owych przywódców. Podał ją Díazowi i zażądał, aby ludzie znajdujący się na liście, zostali rozstrzelani w ciągu 24 godzin. „Ale dlaczego?” – zapytał Diaz. „Bo są komunistami” – odpowiedział Peurifoy. Díaz stanowczo nie zgodził się na splamienie rąk tą odrażającą zbrodnią i odrzucił żądanie Peurifoya, aby wydać rozkaz egzekucji. „Więc nie?” – zapytał Peurifoy. „Nie” – odpowiedział Díaz. – „Tym gorzej dla pana” – powiedział Peurifoy i wyszedł.
