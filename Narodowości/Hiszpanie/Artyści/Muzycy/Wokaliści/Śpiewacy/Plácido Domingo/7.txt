Section: Plácido Domingo / O Plácido Domingo
Autor: Janusz Ekiert, Czy wiesz? Zagadki muzyczne, Warszawa 1995, wyd. Alfa, s. 67.

Pozwolił sobie kiedyś na żart, by zbadać, ile w podziwie dla jego śpiewu jest znajomości głosu, a ile snobizmu. Przebrał się za żebraka, przybrał zaniedbany wygląd, stanął na ruchliwej ulicy z kapeluszem na datki i śpiewał z wywieszką, na której wypisał swoje imię imię i nazwisko, a także prośbę o wsparcie. Większość przechodniów oburzała się, że ten bezczelny żebrak udaje idola, choć daleko mu do brzmienia słynnego głosu. Inni uważali, że ma twarz i głos nawet podobne do słynnego tenora, którego udaje, a tylko nieliczni stwierdzili ze zdumieniem, że to nie może być nikt inny tylko ich słynny idol, bo nie ma na świecie drugiego takiego głosu.
