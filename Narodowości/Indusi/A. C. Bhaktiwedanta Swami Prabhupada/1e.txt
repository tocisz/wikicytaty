Section: A. C. Bhaktiwedanta Swami Prabhupada / Nauki Królowej Kuntī
Źródło: Ibidem., s. 149

Na religię składają się prawa ustanowione przez Boga. Ludzie nieświadomi tego sądzą, że religia jest wiarą. Ale jeśli ty w coś wierzysz i ja w coś wierzę, to wcale nie znaczy, że mamy do czynienia z religią. Pewna tzw. grupa religijna głosi nawet, że można wymyślić własną ścieżkę. Yata mata tata patha. „Prawdą jest to, co uważasz za prawdę”. Do tego sprowadza się ich filozofia. Nie ma to jednak nic wspólnego z nauką. Załóżmy, że jestem szaleńcem. Czy w takiej sytuacji wszystko, co myślę, jest słuszne? To, że dwa plus dwa równa się cztery, jest faktem naukowym. A jeśli ja wierzę, że dwa plus dwa równa się trzy lub pięć, to czy mam rację? Nie. Istnieją prawa ustanowione przez Boga, a kiedy sprzeniewierzamy się im (dharamasya glāniḥ), cierpimy. Ponosimy odpowiedzialność nie tylko za łamanie praw państwowych, ale także za łamanie praw Boga. Pomocy możemy szukać w bhakti-jodze, którą obdarowuje nas Kṛṣṇa. Zaleca on określony sposób postępowania i jeśli Go posłuchamy, uśmierzymy swe cierpienia.
