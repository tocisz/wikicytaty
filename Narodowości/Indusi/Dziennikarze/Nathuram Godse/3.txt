Section: Nathuram Godse
Opis: w rozwlekłych wyjaśnieniach przed sądem.
Autor: Władysław B. Pawlak, Księga zamachów. Od Sarajewa do Dallas, op. cit., s. 230–231.

Miałem głęboki szacunek dla Mahatmy. I tego nie może zmienić śmierć. Dlatego nie odczuwam zadowolenia z tego, że pozbawiłem go życia. Czułem to, co Ardżuna, kiedy zabił Dronaczarię, swego guru, u którego boku wyuczył się sztuki wojennej. Ale kiedy jego mistrz skłonił się w stronę podłych Kaurawów, Ardżuna nie zawahał się i zabił swego umiłowanego nauczyciela. Zanim jednak Ardżuna to uczynił, rzucił strzałę pod stopy Dronaczarii, na znak szacunku dla swego guru. Drugą dopiero strzałę wycelował w pierś swego mistrza i zabił go. Moje uczucia dla Gandhiego były takie same. Obdarzałem go najpierw najwyższą czcią. Dlatego też 30 stycznia najpierw pokłoniłem mu się głęboko, a potem dopiero oddałem trzy śmiertelne strzały z bezpośredniej bliskości.
