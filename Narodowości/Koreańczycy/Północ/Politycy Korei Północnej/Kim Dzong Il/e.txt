Section: Kim Dzong Il / O Kim Dzong Ilu
Autor: Waldemar Jan Dziak, Kim Jong Il, Wydawnictwo Trio, Instytut Studiów Politycznych Polskiej Akademii Nauk, Warszawa 2004, s. 82.

Niebezpieczny ekscentryk, zakompleksiony karzeł, nieobliczalne monstrum, rozhukany bankrut, niezrównoważony psychopata, awanturnik, erotoman, pijak, łotr, desperat, dyktator, demon zła, terrorysta, porywacz, kłamca, szantażysta, rozbójnik, morderca, dzierżymorda, głupiec, szaleniec, szarlatan, zgniłe jajo; polityk: impulsywny, złośliwy, pamiętliwy, arogancki, zawistny, okrutny i nieprzewidywalny. Kto zacz? Kim Jong Il. Ostatni dinozaur stalinizmu i być może ostatni dyktator starego typu, którego świat obrzuca wszystkimi możliwymi obelgami i inwektywami za wszystkie zbrodnie i niegodziwości, jakich miał dopuścić się z chwilą, gdy z woli ojca – Wielkiego Kim Ir Sena – został zwycięskim spadkobiercą politycznej fortuny.
