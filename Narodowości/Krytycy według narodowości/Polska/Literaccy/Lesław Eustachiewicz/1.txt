Section: Lesław Eustachiewicz
Źródło: „Wesele” Stanisława Wyspiańskiego z serii Biblioteka analiz literackich, Wydawnictwa Szkolne i Pedagogiczne, Warszawa 1991, s. 5.

Mnożą się fakty świadczące o tym, że najważniejszy dramat Wyspiańskiego wszedł już na orbitę uniwersalną, nie tylko poprzez tłumaczenia, ale i poprzez prezentacje teatralne i filmowe w wielu krajach. Wszystkie te elementy sprawy, rozszerzające horyzont faktografii, wzbogacające perspektywę porównawczą, skłaniają do modyfikacji schematów rozpatrujących fenomen artystyczny według sztywnej receptury (geneza, charakterystyka postaci, przegląd treści, problematyka, artyzm). Oczywiście, każdy z punktów stereotypu analitycznego ma swą praktyczną funkcję informacyjną, której nie należy pomijać, ale sposób jej wykorzystania nie powinien być z góry kompozycyjnie przesądzony.
