Section: Rokas Žilinskas
Opis: o sytuacji homoseksualistów na Litwie.
Źródło: Tomasz Otocki, http://www.radiownet.com/publikacje/rokas-zilinskas-polskie-problemy-rozwiazemy-poprzez-dyskusje Rokas Žilinskas: polskie problemy rozwiążemy poprzez dyskusję, radiownet.pl, 29 marca 2014

Z TS-LKD zgadzamy się prawie we wszystkim, nawet w sprawach rodziny. Zgadzam się z tym, że rodzina jest podstawową komórką społeczeństwa i dlatego powinna być wspierana i wzmacniana na wszystkie możliwe sposoby. Żywimy podobne przekonanie i zrozumienie, że nikt nie ma prawa zakazać dwóm osobom, niezależnie od płci i seksualnej orientacji, wspólnego budowania życia i dzielenia owoców bycia razem. Na Litwie jest jednak tak, że ludzie nie chcieliby tego nazywać „małżeństwem”. Ponieważ jeśli mówisz o małżeństwie, ludzie zaraz wyobrażają sobie Boga, kościół, ołtarz, księdza stojącego przed nimi, pana młodego i pannę młodą klęczących przed nim. Zwyczajnie nie potrafią wpasować pary gejowskiej w ten obrazek, co więcej, sam pomysł, by taka para brała ślub w kościele powoduje napięcie w ich wyobraźni i z tego się bierze problem. Ale dopóki parę gejowską nazywać „związkiem”, a nie „małżeństwem” i zostawić Kościół katolicki z jego prawem nieuznawania małżeństw gejowskich na boku, to każdy wtedy zaczyna słuchać i nawet akceptować prawo do związku.
