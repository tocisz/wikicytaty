Section: Koń i jego chłopiec
Opis: rozmowa Szasty z Aslanem.
Źródło: rozdział 11, Nieproszony towarzysz wędrówki

– Czy nie uważasz, że tylko pechowiec może spotkać tyle lwów na swojej drodze?
 – Lwów? Był tylko jeden lew – powiedział Głos.(…)
 – Skąd możesz o tym wiedzieć?
 – Bo ja byłem tym lwem. (…) To ja byłem tym lwem, który zmusił cię do spotkania Arawis. Ja byłem tym kotem, który dotrzymywał ci towarzystwa między domami zmarłych. Ja byłem tym lwem, który odpędzał szakale, kiedy spałeś. Ja byłem tym lwem, który dodał koniom nowej siły płynącej z lęku, tak że ostatecznie zdołałeś dotrzeć do król Luny we właściwym czasie. I chociaż tego zupełnie nie pamiętasz, ja byłem lwem, który popychał łódkę, w której leżałeś – bliskie śmierci niemowlę – by dopłynęła do brzegu, gdzie był człowiek obudzony o północy, aby cię zabrać.
