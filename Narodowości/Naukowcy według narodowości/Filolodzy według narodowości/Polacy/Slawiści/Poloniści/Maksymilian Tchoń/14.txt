Section: Maksymilian Tchoń / O Maksymilianie Tchoniu
Źródło: Poezja na wieczór, Katarzyna Ryrych, [w:] https://maksymiliantchon.org/pisali-o-mnie/ 19. 08. 2020.

Maksymilian Tchoń, poeta nieoczywisty. Lektura jak rozmowa i nawet jeśli tytuł tomiku sugeruje iż będą to wiersze o miłości ( ZAKAZANA MIŁOŚĆ ) to cały czas jest to dyskurs o człowieku, jego miejscu w świecie, dysputa o słowie – tym, które ma moc kreacji i destrukcji.
Mój ulubiony – zanim spóźnimy się na swoją śmierć ( WIEDZIAŁEM ). Życie – jak książka, a „ myślnik wprawiający nas w zakłopotanie ” to wisienka na torcie. I tak jak „ każde istnienie ma swoja gramatykę ” tak każdy z tych wierszy jest osobny, inny, jednocześnie zachowując wspólne tło. Niekończące się zastanawianie nad Człowiekiem, jego rolą w świecie, przyczynkiem do tworzenia i odkrywania nowych przestrzeni.
Warto poczytać. Zastanowić się, także nad sobą.
