Section: Tony Judt
Źródło: http://wyborcza.pl/1,97782,8334536,Zniewolone_umysly_dawniej_i_dzis__Tony_Judt_czyta.html wyborcza.pl, 3 września 2010, tekst powstał 13 lipca 2010, tłum. Katarzyna Witakowska

„Rynek” – podobnie jak „materializm dialektyczny” – to pojęcie abstrakcyjne. Z jednej strony wydaje się ultraracjonalny (jego argument bije wszystkie inne), a z drugiej skrajnie nielogiczny (nie daje się kwestionować). Ma swoich wiernych wyznawców, ma zwolenników, którzy prywatnie mogą wątpić w dogmaty, ale nie widzą innego wyjścia, jak głosić je publicznie. Ma wreszcie swoje ofiary, z których wiele – zwłaszcza w USA – posłusznie połknęło pigułkę (Murti-Bing) i teraz z dumą głosi zalety doktryny, która im samym nigdy nie przyniesie korzyści.
