Section: Jacek Kuroń / O Jacku Kuroniu
Autor: Adam Michnik
Źródło: Anna Bikont, Joanna Szczęsna, Trzech panów w celi, w tym agent, „Gazeta Wyborcza”, 5–6 marca 2011.

Wspominając tamten proces [w 1965], któremu towarzyszyłem, stercząc wraz z grupą przyjaciół na korytarzu pod salą sądową, mam świadomość, że Jacek i Karol [Modzelewski] otwierali wtedy nową kartę w historii Polski. Ich postawa w śledztwie i na procesie, ich dzielność, gotowość do płacenia więzieniem za swoje poglądy stały się wzorem dla kolejnych roczników opozycji demokratycznej.
