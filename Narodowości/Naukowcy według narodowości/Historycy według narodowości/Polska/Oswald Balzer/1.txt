Section: Oswald Balzer
Źródło: https://www.sbc.org.pl/dlibra/show-content/publication/edition/10833?id=10833 Z zagadnień ustrojowych Polski, Lwów 1917, s. 69-70.

Nie była Polska Chrystusem narodów, ale nie była też naczyniem szczególnej nieprawości, wstecznictwa czy upadku; i tak samo jej ustrój z trzech ostatnich stuleci o ile ani nie był rzeczą doskonałą, ani formacją wynoszącą się szczególnie poza ustroje tamtoczesnych państw, o tyle znowuż nie opierał się na zasadach, w których na tle stosunków współczesnych można by się dopatrzyć znamion jakiejś osobliwej niedoskonałości, jakiejś znacznej niższości wobec tamtych ustrojów. Był - na ogół - przeciętnym ustrojem ówczesnego państwa zachodnioeuropejskiego.
