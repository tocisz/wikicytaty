Section: Ryszard Terlecki
Opis: w trakcie debaty nad projektem zmiany Regulaminu Sejmu.
Źródło: http://sejm.gov.pl/Sejm8.nsf/wypowiedz.xsp?posiedzenie=59&dzien=2&wyp=172&type=A&symbol=WYPOWIEDZ_POSLA&id=399 sejm.gov.pl, 28 lutego 2018 r.

Panie Marszałku! Wysoka Izbo! Opozycja mówi o debacie? To, co robicie regularnie przy niemal każdym posiedzeniu, to jest debata? Opozycja mówi o wnioskach formalnych, jak nadużywacie niemal przy każdym posiedzeniu wniosków formalnych? A pamiętacie, jak było za waszej władzy? Pamiętacie, ile czasu miała opozycja, ile my mieliśmy czasu na zadawanie pytań i na wypowiedzi z tej mównicy? Zapomnieliście? Pakiet demokratyczny. Mówiliśmy o nim wtedy, gdy funkcjonował jeszcze normalny Sejm i normalna opozycja. Teraz jest opozycja totalna, teraz jest ulica i zagranica. I wy chcecie pakietu demokratycznego? Za granicą? Na ulicy? Nic z tego.
