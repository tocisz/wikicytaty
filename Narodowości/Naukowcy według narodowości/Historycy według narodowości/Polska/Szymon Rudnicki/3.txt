Section: Szymon Rudnicki / O Szymonie Rudnickim
Autor: Jan Engelgard, Słowo wstępne do pierwszego wydania, [w:] Zygmunt Przetakiewicz, Od ONR-u do PAX-u, wyd. 2 popr. i zm., Wydawnictwo Prasy Lokalnej, Warszawa 2010, s. 5. ISBN 978-83-925284-5-6

Dzieje przedwojennego Obozu Narodowo-Radykalnego (ONR) budziły w ostatnich latach spore zainteresowanie historyków. Powstało kilka znaczących prac, z reguły krytycznie odnoszących się do działalności tej organizacji. Autorzy o proweniencji lewicowej bądź marksistowskiej niezmiennie traktują ONR jako polską odmianę faszyzmu, a niektórzy posuwają się do porównań z hitleryzmem. Klasycznym przykładem są prace Szymona Rudnickiego, którego książka pt. „Obóz Narodowo-Radykalny. Geneza i działalność” (Czytelnik 1985) została wydana w 20-tysięcznym nakładzie i miała stanowić „naukowy” dowód na propagandowe tezy historiografii marksistowskiej. Co ciekawe, praca Rudnickiego powstała na początku lat 60. jako doktorat na Uniwersytecie Warszawskim. Mimo upływu 20 lat autor niczego nie zmienił ani nie zweryfikował nawet bardzo dyskusyjnych sądów.
