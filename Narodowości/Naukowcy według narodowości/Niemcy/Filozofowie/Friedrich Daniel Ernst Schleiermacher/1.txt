Section: Friedrich Daniel Ernst Schleiermacher
Źródło: Mowy o religii, Kraków 1995

Czy człowiek, krocząc tak od jednego ograniczonego dzieła do drugiego, rzeczywiście może zużyć swą całą nieskończoną siłę? I czy raczej nie pozostawi większej jej części niewykorzystanej, wskutek czego zwróci się ona przeciw niemu i go pożre? Jakże wielu z nas ginie tylko dlatego, że dla samych siebie są zbyt wielcy; nadmiar siły i popędu, który nie pozwala im nawet stworzyć dzieła, ponieważ żadne nie byłoby dlań stosowne, każe prowadzić im życie niespokojne i staje się ich zgubą.
