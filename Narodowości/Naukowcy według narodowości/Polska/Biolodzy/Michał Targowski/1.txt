Section: Michał Targowski
Źródło: http://maluchy3miasta.pl/czytelnia/jestem-z-trojmiasta/michal-targowski-zoo-jest-moim-zyciem/ Michał Targowski – Zoo moje życie

W mojej rodzinie często powtarzana jest anegdota, która ma świadczyć o tym, że już jako kilkulatek wiedziałem, jak potoczy się moje życie zawodowe, choć wyobrażałem je sobie dość specyficznie. W szkole podstawowej napisałem wypracowanie, które – jak wynika z opowieści – jasno dowodziło, że w przyszłości będę dyrektorem zoo, a w pracy będzie mi pomagał… pies. Może to właśnie przez tego psa dostałem za wypracowanie dwóję, a może z innego powodu, w każdym razie pani nauczycielce moja praca się nie spodobała i powiedziała rodzicom, że mam dziwne plany na przyszłość.
