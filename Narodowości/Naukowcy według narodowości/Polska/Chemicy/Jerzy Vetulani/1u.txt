Section: Jerzy Vetulani / O Jerzym Vetulanim
Autor: Dominika Dudek, https://www.tygodnikpowszechny.pl/piekno-neurobiologa-147555 Piękno neurobiologa, Tygodnik Powszechny, 10 kwietnia 2017

Zawsze zostawiał po sobie mocny i wyrazisty ślad. Swoją osobowością wywierał wielki wpływ na ludzi, na ich wiedzę, światopogląd, podejście do życia. On tak bardzo był. Dlatego tak trudno jest pogodzić się z jego odejściem. Umarł w wyniku tragicznego wypadku, w pełni sił intelektualnych, w pełni aktywności. I wiem, że gdyby miał cokolwiek w tej sprawie do powiedzenia, to wolałby właśnie tak.
