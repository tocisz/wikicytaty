Section: Jakub Majmurek
Źródło: http://www.newsweek.pl/opinie/co-zrobic-z-onr-dlaczego-coraz-popularniejszy,artykuly,426135,1.html?utm_source=insider&utm_medium=webpush&utm_content=newsweekpl&utm_campaign=#webPushId=MzY4OQ== W weekend Polska zbrunatniała. Co dalej zrobić z ONR?, newsweek.pl, 16 kwietnia 2018
Zobacz też: Jarosław Zieliński, Komitet Obrony Demokracji, Mariusz Błaszczak, Obóz Narodowo-Radykalny (III Rzeczpospolita), Piotr Gliński, Prawo i Sprawiedliwość, rasizm

Obecna władza nad wyraz często staje w obronie ONR – siły, której zwłaszcza pretendująca do miana cywilizowanej prawica bronić nigdy nie powinna. Osoby związane z rządzącą partią pokazywały się na marszach ONR, posłowie PiS rok w rok bronili współorganizowanego przez ONR warszawskiego Marszu Niepodległości. Gdy podczas uroczystego pogrzebu „Inki” i „Zagończyka” bojówkarze ONR zaatakowali działaczy KOD, Mariusz Błaszczak oskarżył KOD o to, że pojawiając się w tym miejscu „prowokował” narodowców. Wcześniej jego zastępca w resorcie, Jarosław Zieliński, wycofał policyjny poradnik szkoleniowy „Przestępstwa z nienawiści”, wśród symboliki o treści rasistowskiej, wymieniający m.in. symbol ONR Falanga – rękę trzymającą miecz. „Zrozumienie” dla bojówek ONR usiłujących uniemożliwić wystawianie w warszawskim Teatrze Powszechnym „Klątwy”, wyraził też wicepremier ds. kultury, Piotr Gliński.
