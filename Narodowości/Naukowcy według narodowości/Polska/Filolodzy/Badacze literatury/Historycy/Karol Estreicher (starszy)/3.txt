Section: Karol Estreicher (starszy) / O Karolu Estreicherze
Autor: Magdalena Sokołowska, artykuł w katalogu wystawy Książka jego żywiołem. Karol Estreicher (1827–1908)
Źródło: Rita Pagacz-Moczarska, Jeden z najpracowitszych na świecie, „Alma Mater” nr 110–111, styczeń-luty 2009, s. 73.

W ciągu 37 lat pracy w Bibliotece Karol Estreicher zdołał powiększyć księgozbiór o około 180 tysięcy tomów dzieł drukowanych, 6 tysięcy rycin, tysiąc map, kilka tysięcy rękopisów, zbiór poloników wzrósł do ponad 80 tysięcy woluminów. Powstały bądź zostały rozszerzone działy nut, muzykaliów, afiszy, grafiki, czasopism i druków ulotnych. Ponadto Biblioteka stała się placówką aktywnej pracy naukowej, dzięki publikacjom Estreichera, Wisłockiego i Paulego zyskała na znaczeniu, stając się znaną i cenioną w świecie naukowym w kraju i za granicą.
