Section: Andrzej Szczeklik / O Andrzeju Szczekliku
Autor: Jerzy Vetulani
Źródło: http://vetulani.wordpress.com/2012/03/24/andrzej-szczeklik-lekarz-uczony-wojownik-mysliciel/ Andrzej Szczeklik – lekarz, uczony, wojownik, myśliciel, blog Jerzego Vetulaniego, 24 marca 2012

Andrzej był fizycznie i duchowo skonstruowany w taki sposób, że prawie każdy jego znajomy czuł się równocześnie jego przyjacielem. Miał zniewalający uśmiech i wspaniały sposób mówienia. Później okazało się to niesłychanie ważne dla jego działalności lekarskiej. Budził olbrzymie zaufanie, budził nadzieję, leczył dotykiem i słowem.
