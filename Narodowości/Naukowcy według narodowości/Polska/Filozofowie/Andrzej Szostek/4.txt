Section: Andrzej Szostek
Opis: o filmie Tylko nie mów nikomu i pedofilii w Kościele w Polsce.
Źródło: https://www.dziennikwschodni.pl/lublin/ks-szostek-z-kul-o-dymisji-biskupow-nie-zdziwilbym-sie-gdyby-tak-bylo,n,1000243012.html Ks. Szostek z KUL o dymisji biskupów: Nie zdziwiłbym się, gdyby tak było, dziennikwschodni.pl, 17 maja 2019.

Jestem pełen podziwu dla bohaterów filmu, którzy zeznali w nim prawdę. Podobno już do pewnych instytucji, zarówno kościelnych jak też świeckich, zwraca się coraz więcej osób. Kościół musi przez to przejść. Całą tę sprawę należy odsłonić i wyjaśnić, z całą uczciwością. Inaczej my, księża, będziemy nie tylko postrzegani jako ludzie obłudni i fałszywi, ale tacy rzeczywiście będziemy. Podejrzewam, że z tego oczyszczenia prawdopodobnie wynikną jakieś koszty, w tej chwili trudne do przewidzenia. Może być tak, że Kościół straci autorytet. Może będzie mniej powołań. Może ludzie zaczną z kościoła odchodzić. Jeśli tak się stanie, to trudno. Trzeba będzie przez to przejść. Za cenę kłamstwa nie wolno utrzymywać jakiegokolwiek autorytetu czy innego przywileju.
