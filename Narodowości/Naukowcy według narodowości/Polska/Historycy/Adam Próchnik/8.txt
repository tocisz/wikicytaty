Section: Adam Próchnik / O Adamie Próchniku
Autor: Jarosław Abramow-Newerly, Lwy mojego podwórka, Warszawa 2000.
Zobacz w Wikipedii: Warszawska Spółdzielnia Mieszkaniowa

Nie sądziłem, że mój dom przy ulicy Krasińskiego 16 na Żoliborzu jest niezwykły.(...) Tak więc ojciec mojego starszego kolegi Szaraka, który zginął w Powstaniu Warszawskim, twórca „Szklanych Domów” Adam Próchnik był po prostu zabawnym grubaskiem, który człapał przez moje podwórko w przykusym paletku i za dużych kaloszach. Rękę z teczką zawsze trzymał zgiętą w łokciu. Lubiłem go naśladować. Skąd mogłem wiedzieć, że po wojnie będzie miał ulice przy naszej kotłowni WSM-u, a zakłady jego imienia przetrwają nawet PRL i „Próchnik” dzielnie walczyć będzie na giełdzie.
