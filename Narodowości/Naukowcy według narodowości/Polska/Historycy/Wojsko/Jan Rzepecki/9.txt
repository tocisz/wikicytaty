Section: Jan Rzepecki
Opis: o bitwie pod Tomaszowem Lubelskim podczas kampanii wrześniowej 1939.
Źródło: Mieczysław Ciepielewicz, Eugeniusz Kozłowski (opracowanie), Wrzesień 1939 w relacjach i wspomnieniach, wydawnictwo MON, Warszawa 1989, s. 544.

Wojska kończyły przegrupowanie. W nocy z 18 na 19 września miało nastąpić natarcie na Narol (6 DP), Bełżec (55 DP), Tomaszów (23 DP z brygadą pancerną). Nie pamiętam, czy w tym dniu, czy poprzednim zrezygnowano z szerokiego manewru Krakowskiej BK. Obecnie ściągała ona na południowy brzeg Wieprza do rejonu Majdan, by pomiędzy rzeką a traktem Krasnobród-Tomaszów nacierać na północnym skrzydle armii i ubezpieczyć je przez opanowanie lasu o 5 km na północ od Tomaszowa (przy szosie do Zamościa).
