Section: Marian Rejewski / O Marianie Rejewskim
Autor: Jan Nowak-Jeziorański
Opis: o spotkaniu i przekazaniu przez Polskę Francji i Wielkiej Brytanii po jednej kopii Enigmy z całą dokumentacją, lipiec 1939.
Źródło: http://archiwum.rp.pl/artykul/236732-Nieznana-wielka-rocznica.html Nieznana wielka rocznica, 31 lipca 1999.

Minęła wielka rocznica, która jak dotychczas nie została zaznaczona w kalendarzu historii. Nie jest to rocznica czynu zbrojnego, a jednak w dniu 24 lipca 1939 roku zaszło coś, co określić można jako decydujący wkład Polski do zwycięstwa Sprzymierzonych w II wojnie światowej.
