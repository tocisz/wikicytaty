Section: Sylvia Szymanski / Motel w Żądzokościołach

Córka mojego szefa jest wysoką blondynką, rodzaj, o którym mówi się „solidnie zbudowana”. Ona mi też zazdrości. Jej też się wydaje, że jestem wolna.
Kochani, bez obaw! Gdybym była taka wolna i szczęśliwa, jak myślicie, czy pracowałabym u was za sześć marek na godzinę? Dlaczego miałabym to robić? Bo tak mi z wami miło? Bo was tak lubię? Nie mam nic do was i życzę wam wszystkiego najlepszego, bo mnie to nic nie kosztuje. Ale chciałabym być daleko stąd. Gdybym tylko mogła.
