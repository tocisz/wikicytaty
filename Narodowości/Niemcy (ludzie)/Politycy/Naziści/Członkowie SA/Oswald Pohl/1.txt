Section: Oswald Pohl / O Oswaldzie Pohlu
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 246.

Z jednej strony Pohl był zimnym, trzeźwym rachmistrzem, człowiekiem liczb, który wymagał od swoich podwładnych jak najdalej idącego poczucia obowiązku i wydajności pracy, który zaniedbania i uchybienia ścigał w nieludzki, ostry sposób i brutalnie przeprowadzał swoją wolę i swoje życzenia. Biada temu, kto się odważył krzyżować jego plany; nie spoczął, póki nie unieszkodliwił lub nie zniszczył przeciwnika. Z drugiej strony był bardzo koleżeński, pomagał każdemu, kto bez własnej winy wpadł w kłopoty. Szczególnie w stosunku do kobiet był miękki, ustępliwy i taktowny. Szczególny nacisk kładł na to, aby nadzorczynie, dziewczęta ze służby łączności oraz pozostałe pracownice cywilne były traktowane uprzejmie i bez zarzutu. Szczególnie troszczył się o rodziny pozostałe po poległych lub zmarłych członkach SS i udzielał im daleko idącego poparcia.
