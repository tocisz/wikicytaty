Section: Reinhard Heydrich / O Reinhardzie Heydrichu
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, wyd. Świat Książki, Warszawa 2010, ISBN 9788324715480, s. 254.

Wysoki, szczupły, błękitnooki blondyn o sylwetce sportowca – jednak z nazbyt szerokimi, nieco kobiecymi biodrami – Heydrich był nazistowskim fanatykiem i zabójcą, szefem wywiadu i głównym organizatorem tajnej akcji masowej eksterminacji europejskich Żydów. Specjalizował się w dokonywaniu różnego rodzaju intryg i podstępów; prowadził dom publiczny, by móc podsłuchiwać znane osobistości, zaś chcąc nakłonić Hitlera do inwazji na Polskę, zorganizował tzw. prowokację gliwicką. (…) Podobnie jak jego protegowany Adolf Eichmann, młody Heydrich nie był lubiany przez kolegów, którzy, na podstawie plotek o jego żydowskim pochodzeniu, przezywali go „Mojżesz”.
