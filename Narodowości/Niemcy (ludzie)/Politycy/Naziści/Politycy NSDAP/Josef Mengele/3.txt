Section: Josef Mengele / O Josefie Mengele i jego działalności
Autor: Jadwiga Apostoł-Staniszewska, Wspomnienia z Brzezinki, „Przegląd Lekarski – Oświęcim” nr 1, 1969, s. 136.

Jego wydłużona twarz była nieruchoma, skamieniała i sadystyczna. Zdały się o tym świadczyć zacięte usta i zmrużone oczy przysłonięte szkłami. Nie zwracał uwagi na podchodzące (…) kobiety, z trudem utrzymujące się na nogach. Zdawało się, że śledził, czy wszystko odbywa się w należytym porządku. Celebrował widowisko. Jego mundur i błyszczące szlify wprowadziły do bloku „uroczysty” nastrój grozy.
