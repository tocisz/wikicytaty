Section: Anders Behring Breivik / O Fjotolfie Hansenie
Autor: Jerzy Pobocha, przewodniczący Polskiego Towarzystwa Psychiatrii Sądowej
Źródło: rozmowa Ewy Siedleckiej, To nie był szaleniec, „Gazeta Wyborcza”, 27 lipca 2011.

Jego motywacją była ideologia oparta na wartościach, a więc miał przekonania moralne. Zresztą psychopatia objawia się już w dzieciństwie, a nie mamy informacji, by w dzieciństwie przejawiał zachowania patologiczne, antyspołeczne. Ludzie mają tendencję, by uważać, że jeśli ktoś zrobił coś strasznego, to pewno był „nienormalny”. Tymczasem „normalny” człowiek zdolny jest nawet do potwornych czynów, jeśli ma pewien zespół cech nieświadczących bynajmniej o chorobie psychicznej. (…) U osób skłonnych do terroru widać nietolerancję, cechy ksobne, paranoiczne polegające na braniu do siebie zachowań innych osób – np. że to przeciwko mnie muzułmańskie kobiety noszą burki, (…).
