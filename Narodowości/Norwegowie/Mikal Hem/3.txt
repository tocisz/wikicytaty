Section: Mikal Hem / Jak zostać dyktatorem. Podręcznik dla nowicjuszy
Źródło: s. 234.

Jeśli uda ci się utrzymać przy władzy, nie padając ofiarą przewrotu lub zamachu, masz dwie możliwości. Możesz panować do śmierci lub ustąpić i pozwolić przejąć ster władzy komuś innemu. Mało który autokrata wybiera tę drugą możliwość. Mając ku temu sposobność, rządzą niemal zawsze do końca swoich dni, i to z kilku powodów. W ustroju monarchicznym król, emir, sułtan czy książę pozostaje oczywiście głową państwa dożywotnio. Kiedy umiera lub jest już zbyt stary, aby mógł się poświęcać codziennemu zarządzaniu krajem, wówczas obowiązki przejmuje kolejna osoba według porządku sukcesji.
