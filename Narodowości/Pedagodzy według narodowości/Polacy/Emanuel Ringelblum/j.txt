Section: Emanuel Ringelblum / O Emanuelu Ringelblumie
Autor: Marian Drozdowski, http://rcin.org.pl/Content/5319/WA303_3846_KH97-r1990-R97-nr3-4_Kwartalnik-Historyczny_08_Polemiki.pdf Refleksje o stosunkach polsko-żydowskich w czasie drugiej wojny światowej, „Kwartalnik Historyczny”, 97, 1990, nr 3–4, s. 178.
Opis: omówienie pracy Stosunki polsko-żydowskie w czasie drugiej wojny światowej.

Ringelblum przeżywając boleśnie jak zdecydowana większość Żydów, wzrost tendencji antysemickich, autorytarno-totalitarnych, sympatyzował z ruchem Poale Syjon-Lewicy. (…) Ruch przejął wiele uproszczonych tez, wyrastających z emocjonalnego protestu wobec przeżywanej rzeczywistości. Ustrój Drugiej Rzeczypospolitej traktowali poale-syjoniści jako ustrój faszystowski, wzorujący się przede wszystkim na doświadczeniach III Rzeszy. Jako faszystowskie partie i organizacje traktowano nie tylko ONR czy Sekcję Młodych Stronnictwa Narodowego, ale całe stronnictwo, większość partii i organizacji piłsudczykowskich.
