Section: Andrzej Duda / D
Autor: Antoni Dudek, http://wiadomosci.onet.pl/tylko-w-onecie/prof-antoni-dudek-pis-bardziej-potrzebuje-prezydenta-dudy-niz-prezydent-duda-pis-u/72qe0t1 Prof. Antoni Dudek: PiS bardziej potrzebuje prezydenta Dudy niż prezydent Duda PiS-u, onet.pl, 25 lipca 2017

Duda tak naprawdę zrobił najbardziej spektakularną karierę polityczną w dziejach III RP. Z drugoligowego polityka PiS, w ciągu zaledwie pół roku, stał się prezydentem. Jest to imponujące tym bardziej, że nikt nie dawał mu żadnych szans w starciu z Bronisławem Komorowskim. Nawet Jarosław Kaczyński przyznał w jednym z wywiadów, że w momencie nominacji, dawał mu 10 procent szans na zwycięstwo. Taka była zresztą powszechna opinia. Tymczasem Duda osiągnął sukces i mam wrażenie, że później się pogubił przygnieciony skalą własnego sukcesu. Teraz powoli się odnajduje i zaczyna szukać swojego miejsca na scenie politycznej.
