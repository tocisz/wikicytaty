Section: Stanisław Bieleń
Leksykon Pokoju, Warszawa: Krajowa Agencja Wydawnicza, 1987. (praca zbiorowa pod red. Józefa Kukułki)

W oderwaniu od konkretnej rzeczywistości rozumienie status quo może mieć jednak charakter zachowawczy. Akceptacja status quo w imię dobra wyższego, jakim jest pokój, może prowadzić do zahamowania postępowych przeobrażeń we współczesnym świecie, do negowania wojen narodowowyzwoleńczych i rewolucji społecznych. Jeśli ideę pokoju wiąże się z określonym systemem wartości, wówczas warunkiem nie tylko utrzymania, ale i budowania pokoju jest zmiana status quo w imię przekształcenia różnych systemów zgodnie z akceptowanym systemem wartości.
