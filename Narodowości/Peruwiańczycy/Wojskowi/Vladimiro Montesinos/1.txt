Section: Vladimiro Montesinos / O Vladimiro Montesinosie
Autor: Artur Domosławski, Słońca Peru, „Polityka”, nr 17 (3056), 20–26 kwietnia 2016, s. 59.

Słowo „mafia” nie jest tu metaforą. Montesinos to postać rodem z Rozmowy w „Katedrze” Vargasa Llosy i trochę Ojca chrzestnego Mario Puzo. Były kapitan skazany za sprzedanie CIA tajemnic wojskowych o zakupie przez Peru radzieckiej broni, potem agent tejże CIA, adwokat broniący karteli narkotykowych i zarazem współpracownik amerykańskiej agencji antynarkotykowej DEA; handlarz i przemytnik broni dla kolumbijskiej FARC. Skorumpował całą elitę polityczną Peru, zarówno sympatyków rządu, jak i nielicznych przeciwników, oferując swoje przysługi i pieniądze. Rozmowy i wręczanie łapówek nagrywał na taśmy wideo.
