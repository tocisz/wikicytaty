Section: Walkirie
Postać: Rotha

Będę cierpiała. „Zasłużyłam na to”, pomyślała. Zasługiwała na ból, na karę, na śmierć. Od dziecka bała się walczyć: uważała, że nie potrafi. Przyjmowała razy od innych i w milczeniu znosiła niesprawiedliwe traktowanie. Chciała, żeby każdy wiedział, że jest dobra, wrażliwa, skora do pomocy. Za wszelką cenę chciała być lubiana. Bóg jej podarował piękne życie, a ona z niego nie skorzystała. Żebrała o miłość żyjąc życiem, które inni dla niej zaplanowali. Wszystko po to, żeby pokazać, jaka jest dobra. Nieuczciwie postąpiła wobec Boga, zmarnowała własne życie. Dlatego potrzebowała teraz kata, który ją szybko pośle na samo dno piekła.
