Section: Walkirie
Postać: Paulo

Od zarania dziejów człowiek wie, że zanim porozumie się z Bogiem, musi najpierw zrobić dla Niego miejsce we własnej duszy. Musi uwolnić swoją energię i stworzyć pomost pomiędzy widzialnym i niewidzialnym. (…) Odpręż się, oczyść umysł, zapomnij o wszystkim, a odkryjesz w swej duszy ogromny skarb. (…) Podświadomie każdy człowiek zdaje sobie sprawę z istnienia pomostu do świata niewidzialnego, pomostu, którym bez obaw można się przeprawić na drugą stronę. Każdy też próbował przejść tym pomostem, często bezwiednie. Każdy, ku swemu własnemu zdziwieniu, wypowiadał myśli, które mu nigdy przedtem nie przyszły do głowy, robił rzeczy, które wydawały się bez sensu. No i każdego fascynowały cuda natury – burze z piorunami, błyskawice, wschody i zachody słońca – i każdy był chętny do bliskiego obcowania z Mądrością Wszechświata, do zastanowienia się nad sprawami naprawdę istotnymi.
