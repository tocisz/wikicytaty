Section: Emily Brontë / O Emily Brontë
Autor: Charlotte Brontë
Źródło: Anna Przedpełska-Trzeciakowska, Na plebanii w Haworth, op. cit., s. 424, 425

W naturze Emilii najwyższa prostota łączyła się z największą siłą wewnętrzną. Pod niewyrafinowaną kulturą, niewyszukanym smakiem i bezpretensjonalną powierzchownością kryły się siła i żar, zdolne rozpłomienić krew i wykarmić umysł bohatera; nie posiadała jednak światowej wiedzy; jej umiejętności nie były przystosowane do praktycznej strony życia; nie byłą zdolna bronić swoich najbardziej oczywistych praw, mieć na uwadze należnych jej korzyści. Pomiędzy nią i światem winien był zawsze stać pośrednik. Wola jej była twarda i zazwyczaj sprzeczna z jej interesem. Miała usposobienie wielkoduszne, ciepłe, choć porywcze; charakter we wszystkim nieustępliwy.
