Section: Harry Potter i Czara Ognia (książka) /  / Sprawdzanie różdżek
Opis: o reakcji Rona na udział Harry'ego w Turnieju Trójmagicznym.

– Och, Harry, przecież to takie oczywiste! – wybuchła Hermiona. – On jest zazdrosny!
– Zazdrosny? – zdziwił się Harry. – O co? Przecież chyba by nie chciał zrobić z siebie głupka na oczach całej szkoły, prawda?
– Zrozum – powiedziała Hermiona cierpliwym tonem – to ty zawsze wzbudzasz ogólne zainteresowanie, przecież sam o tym dobrze wiesz. Wiem, że to nie twoja wina – dodała szybko, widząc, że Harry skrzywił się i otworzył usta – wiem, że sam się o to nie starasz… ale… zrozum, w domu Ron wciąż musi rywalizować ze swoimi starszymi braćmi, a ty jesteś jego najlepszym przyjacielem i jesteś naprawdę sławny. Jak ludzie was razem spotykają, to on przestaje istnieć. Jakoś to znosi, nigdy nie robi żadnych uwag, ale chyba tym razem już nie wytrzymał.
