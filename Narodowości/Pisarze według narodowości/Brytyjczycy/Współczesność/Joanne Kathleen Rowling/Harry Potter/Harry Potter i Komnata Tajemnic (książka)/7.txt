Section: Harry Potter i Komnata Tajemnic (książka) /  / W księgarni Esy i Floresy

(…) dom Weasleyów pełen był niespodzianek i dziwności. Harry doznał wstrząsu, kiedy spojrzał w lustro nad kominkiem w kuchni, a ono wrzasnęło: „Koszula ci wystaje ze spodni, łazęgo!” Ghul na strychu wył i bębnił w rury, kiedy tylko wydawało mu się, że w domu jest za spokojnie, a małe eksplozje dochodzące z sypialni Freda i George'a uważane były za coś zupełnie normalnego. Ale tym, co Harry'emu wydawało się najbardziej niezwykłe, nie było mówiące lustro czy hałasujący ghul: był to fakt, że tutaj wszyscy zdawali się go lubić.
