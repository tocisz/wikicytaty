Section: Harry Potter i Zakon Feniksa (książka) /  / Nowa piosenka Tiary Przydziału
Opis: po przemówieniu Dolores Umbridge.

– Tak, bardzo pouczające – powiedziała Hermiona. – W każdym razie wiele wyjaśniło.
– Nie powiesz mi chyba, że ci się podobało? – zapytał cicho Ron, spoglądając na nią ze zdumieniem. – To było najnudniejsze przemówienie, jakie w życiu słyszałem, a przecież dorastałem z Percym.
– Powiedziałam pouczające, nie ciekawe. Wiele wyjaśniło.
– Co? – zdziwił się Harry. – Dla mnie to była mowa-trawa.
– W tej trawie ukryte było coś bardzo ważnego.
– Tak? Niby co? – zapytał Ron.
– A to, że postęp nie jest wartością samą w sobie? A to, że trzeba wyplenić praktyki, które powinny być zakazane?
– A co to znaczy? – zapytał niecierpliwie Ron.
– Zaraz ci powiem, co to znaczy – odpowiedziała ponuro Hermiona. – To znaczy, że ministerstwo miesza się w sprawy Hogwartu.
