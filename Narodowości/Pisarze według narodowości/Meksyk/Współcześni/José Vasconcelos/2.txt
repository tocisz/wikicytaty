Section: José Vasconcelos / O Jose Vasconcelosie
Autor: Jean-Claude Carrière, Alfabet zakochanego w Meksyku, Drzewo Babel, Warszawa 2011, ISBN 978-83-89933-97-3, tłum. Wiktor Dłuski, s. 309.

Obregón otacza się jednak wartościowymi ludźmi, takimi jak Jose Vasconcelos, który energicznie wspiera oświatę publiczną, otwiera szkoły na wsiach (przeszło tysiąc, na początku XX wieku osiemdziesiąt dziewięć procent Meksykanów było analfabetami), zakłada biblioteki, zamyka klasztory, zakazuje procesji. Przyciąga również elity kulturalne, zwłaszcza muralistów takich jak Siqueiros, Rivera, Orozco, popiera nową szkołę powieściopisarzy. Tworzy się nowy kraj.
