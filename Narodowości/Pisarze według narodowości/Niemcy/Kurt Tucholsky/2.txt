Section: Kurt Tucholsky
Źródło: Gdzie są twoje podatki?, przełożył K. Jeż, za: Antoni Marianowicz i Edmund Osmańczyk, Niemiecka satyra antyfaszystowska, Czytelnik, Warszawa 1951.

Gdy robociarz z płuc pluje krwią,
pieniędzy brak.
Gdy młodzi chłopcy po norach tkwią,
pieniędzy brak.
Ale na anschlussowe podróże do Wiednia,
na wielki przemysł, co tak bardzo zbiedniał,
na obszarnictwo, co resztą sił goni,
na oficerów stado i wałkoni,
na krążowniki i duchowne sprawy,
i na tysiączne psu na budę zdatne zabawy,
na to, za twoje podatki,
grosza jest pod dostatkiem,
na to pieniądze są.
