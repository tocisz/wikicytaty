Section: Zezowate szczęście / O Zezowatym szczęściu
Autor: Jan F. Lewandowski, 100 filmów polskich, op. cit., s. 46.

Tragikomiczne przygody Jana Piszczyka, oparte na powieści Jerzego Stefana Stawińskiego, przybierając formę groteski. Sceny farsowe sąsiadują z ujęciami realistycznymi. Ironia przejawia się także w zdjęciach przyspieszonych i trickowych, np. scenki z fabryki broni przypominają Dzisiejsze czasy Chaplina. Munk nie bez sympatii prezentuje bohatera, który pragnie się przystosować (jak później Zelig w filmie Woody Allena), ale zawsze popada w tarapaty. Niewątpliwie oportunista, lecz także ktoś, kto czuje się przytłoczony przez Historię. Zezowate szczęście to także film o polskich losach w ujęciu ironicznym, polemicznym wobec narodowej mitologii. Do osób bohatera powrócił po latach Andrzej Kotkowski w opartym również na scenariuszu Stawińskiego Obywatelu Piszczyku, tym razem z Jerzym Stuhrem w roli tytułowej.
