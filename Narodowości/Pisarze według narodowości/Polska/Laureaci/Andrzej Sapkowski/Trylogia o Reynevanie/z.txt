Section: Trylogia o Reynevanie / Boży bojownicy

Także proch strzelniczy nie był, jak się wyjaśniło, równy prochowi (…). Proch musiał być również dokładnie granulowany – jeśli nie był, rozkładał się w transporcie: (…). Stabilny i łatwo zapalny granulat otrzymywano poprzez zraszanie mielonego prochu, ludzkim moczem, przy czym najlepsze efekty dawał mocz ludzi dużo i często pijących. Nie dziwota tedy, że proch wytwarzany w Polsce cieszył się na rynku zasłużenie dobrą renomą, a polskie młyny prochowe zasłużoną sławą.
