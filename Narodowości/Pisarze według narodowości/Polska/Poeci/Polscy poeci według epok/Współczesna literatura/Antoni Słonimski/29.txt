Section: Antoni Słonimski / O Antonim Słonimskim
Autorka: Joanna Kuciel-Frydryszak
Źródło: Marek Doskocz, http://artpapier.com/index.php?page=artykul&wydanie=175&artykul=3738 Odkrywanie Słonimskiego, „ArtPapier” nr 8 (224), 15 kwietnia 2013

Słonimski interesował mnie przede wszystkim jako felietonista, człowiek pasji politycznej i bardzo silnie oddziałująca osobowość, kontrowersyjna, kochana i mająca wielu wrogów. (…) Domyślałam się, że jest postacią mocno zmitologizowaną, w czym sam zresztą miał spory udział, tworząc rozmaite legendy, autokreując się. Byłam ciekawa wpływów, które ukształtowały tego jednego z najdowcipniejszych polskich pisarzy, ważnej niegdyś postaci polskiego życia umysłowego, bardzo dobrego poetę i wyśmienitego felietonistę.
