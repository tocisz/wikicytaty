Section: Ludwik Jerzy Kern
Źródło: Janusz R. Kowalczyk, http://culture.pl/pl/tworca/ludwik-jerzy-kern Ludwik Jerzy Kern, culture.pl, październik 2010

Kiedy „Przekrój” się formował, czasy były koszmarne, bo panował nam ten z wąsami. Natomiast w „Przekroju” było nawet pogodnie, pomimo najrozmaitszych kłopotów – politycznych i niepolitycznych – których nigdy nie brakowało. Znalazło się jednak kilka osób, które się doskonale dobrały i rozumiały. Mieliśmy nawet swój język. Na przykład „napisać gruszkowo” znaczyło, że ma być primo: atrakcyjne dla czytelnika i secundo: tak, żeby nikt z nadzorców politycznych nie mógł się do tego przyczepić.
