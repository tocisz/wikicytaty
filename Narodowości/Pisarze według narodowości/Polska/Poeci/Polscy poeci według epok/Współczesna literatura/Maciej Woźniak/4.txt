Section: Maciej Woźniak
Źródło: http://www.dwutygodnik.com/artykul/4365/ Sonety posępne, Dwutygodnik.com nr 103/2013.

O świecie się mówi, że słucha, a potem na dowód
że słyszy, robi wszystko na opak. Taki odwrót
ze z góry umówionych pozycji niektórzy
metodycznie opłakują. Jakby już bardziej niż mówiąc

nie można było nic nie mieć. A kogo znuży
wchodzenie w słowo jak wizyta w zamtuzie,
gdzie rzeczy odbębniają wypindrzone pensum, ten idzie
się oświadczyć, chociaż w słychu i widzie

jeszcze nie mając komu.
