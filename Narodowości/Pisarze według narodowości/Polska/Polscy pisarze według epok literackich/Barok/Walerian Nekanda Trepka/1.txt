Section: Walerian Nekanda Trepka / O Walerianie Nekandzie Trepce
Autor: Marek Urbański, Walerian Nekanda-Trepka [w:] Andrzej Szwarc, Marek Urbański, Paweł Wieczorkiewicz, 100 postaci, które tworzyły historię Polski, wyd. Świat Książki, Grupa Wydawnicza Bertelsmann Media, Warszawa 2000, ISBN 837311288X, s. 124.

Jedno pewne, w rzeczywistości polskiej początków III tysiąclecia po Chrystusie ktoś o wiedzy, zamiłowaniach i talentach Waleriana Nekandy-Trepki nie mieszkałby spokojnie w kamieniczce krakowskiej i nie tłukł się po okolicznych wiochach w poszukiwaniu informatorów. Tkwiłby przy komputerze najnowszej generacji, pracując w pocie czoła dla dobra Rzeczypospollitej, w pilnie strzeżonych zakamarkach wiadomego Urzędu i miał do dyspozycji tabuny żądnych sprawiedliwości dziejowej, a za skibkę chleba i łyk zimnej wody zatrudnionych w nim funkcjonariuszy. Możliwe też, że popełniłby samobójstwo strzelając sobie z pistoletu maszynowego w plecy.
