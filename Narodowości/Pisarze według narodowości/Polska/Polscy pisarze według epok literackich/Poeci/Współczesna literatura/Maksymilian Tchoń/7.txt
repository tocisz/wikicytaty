Section: Maksymilian Tchoń / Ars poetica
Źródło: Oddalenie. Poemat., z: Antologia Poetów Polskich 2017, Pisarze.pl, Warszawa 2017, s. 573-574.

usiedliśmy w domu, przed domem
na ławce z ażurowego tworzywa,
świat imał się końcowi zachodząc
hebanowym niebem. na linii brzegowej
naszej przystani cumowało wiele łodzi,
były to najprawdopodobniej żaglówki
czeskiego pochodzenia, odarte feerią
ze skórzanego anturażu.

ciche odgłosy września przenikał
pot ze spalonego słońcem ciała. nasza
matka ziemia wydobywała ostatnie
westchnienia przygranicznego torfu.
i my, i my pogodni, ciągle lecz bez
ustanku słuchaliśmy swoich słów. (…)

ja trzymając
krucyfiks w ręku odliczam prostacko:
pycha charakteru
chciwość duszy
nieczystość ciała
zazdrość zmysłów
nieumiarkowanie w jedzeniu i piciu.
Panie nad swoim
 istnieniem, ośmielam się mówić
tylko oko w oko słowami: 
raduję się że mogę
brać udział

w tym ziemskim „dziwowisku”
