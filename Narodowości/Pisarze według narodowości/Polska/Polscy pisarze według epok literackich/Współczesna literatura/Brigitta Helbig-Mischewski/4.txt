Section: Brigitta Helbig-Mischewski / Enerdowce i inne ludzie, czyli jak nie zostałem bohaterem

Przyjechali do roboty, żeby w krótkim czasie zapewnić córce studia albo „kupić sobie, ku*wa, samochód”.  Naobiecywano im jak zwykle cudów,  a tymczasem firma nie wypłaca im zarobków. Więc przychodzą skarżyć się do mnie, anioła prywatnego, sami nie bardzo mogą protestować, nie mówiąc ani słowa po niemiecku. Przychodzą, gdy wysiądzie im komórka albo gdy nie rozumieją wydobywającego się z niej szwargotu. Przychodzą, gdy szantażują ich kumple, zamiast solidaryzować się ze sobą nawzajem.  (...)  „Tak  to  jest  w  tym  męskim świecie  –  mówię. – Wojtku, postaw im stary flachę”. Na to on: „A wie Pani co, ja to bym chyba albo księdzem został, albo do wojska poszedł, ja to bym chciał do Iraku”. Odskoczyłam jak oparzona: „A to dlaczego, na Boga?”. „Ach – tłumaczy chłopak – to adrenalina”. Przypomniał mi się inny znajomy z Polski, który na wieść o interwencji rosyjskiej w Gruzji natychmiast zawiadomił  mnie  mailowo o swej gotowości bojowej, nie omieszkając opieprzyć za stanowisko Niemców.  Bo dla niektórych mężczyzn  każda okazja jest dobra, żeby wyrwać się z nudy i frustacji życia, nie tylko wrześniowej.  Istnieje dla nich tylko jedna  alternatywa: depresja albo agresja. Rwą się do wojny, żeby nie popełnić samobójstwa.Ludzie, wake me up, gdy świat się, ku*wa, zmieni.
