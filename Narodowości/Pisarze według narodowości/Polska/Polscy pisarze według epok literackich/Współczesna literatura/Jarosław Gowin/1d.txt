Section: Jarosław Gowin / O Jarosławie Gowinie
Źródło: http://www.miesiecznik.znak.com.pl/aktualnosci/oswiadczenie-w-sprawie-jaroslawa-gowina/ Oświadczenie w sprawie Jarosława Gowina, znak.com.pl, 21 lipca 2017

Do dziś – mimo pogłębiającej się różnicy poglądów i odmiennej oceny sytuacji politycznej w Polsce – członkiem Zespołu pozostawał również Jarosław Gowin, który pełnił funkcję redaktora naczelnego pisma w latach 1995–2005. Jednak ostatnie działania obozu rządzącego, wspierane przez wicepremiera i ministra Jarosława Gowina, zmierzające do pozbawienia niezależności władzy sądowniczej, stoją w sprzeczności z imponderabiliami, którym środowisko „Znaku” było i pozostaje wierne. Z tego powodu redakcja i wydawca „Znaku” postanowili usunąć Jarosława Gowina ze składu Zespołu.
