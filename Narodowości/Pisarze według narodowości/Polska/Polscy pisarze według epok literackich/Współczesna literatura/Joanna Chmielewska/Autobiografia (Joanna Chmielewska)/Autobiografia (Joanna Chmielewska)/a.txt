Section: Autobiografia (Joanna Chmielewska) / Tom IV, Trzecia młodość

Na granicy niemiecki celnik zadał mi w pełni zrozumiałe pytanie:
– Was haben Sie gekauft?
Marek otworzył usta, żeby mu odpowiedzieć z namysłem i porządnie, ale nie zdążył (…). Wystawiłam głowę przez okno i odparłam beztrosko:
Elektrische Sandalon.
– Was…? – spytał celnik ze śmiertelnym zdumieniem.
Z lekkim wysiłkiem powstrzymałam się od odpowiedzi „kapusta i kwas” (…) i powtórzyłam:
– Elektrische Sandalon fűr meine Tante.
Celnik patrzył na mnie przez chwilę z osłupieniem na twarzy, po czym dostał amoku. Wezwał czterech kolegów i piali ze śmiechu. (…) nie dopuścili (…) do słowa, zaczęli machać rękami.
– Weiter fahren, weiter fahren…!
