Section: Stefan Wilkanowicz
Źródło: Anna Wojnar, Dialog z islamem, „Alma Mater” nr 91, kwiecień 2007, s. 53.

Kurdystan iracki to doskonały przykład możliwości pokojowego współistnienia muzułmanów z chrześcijanami. Świadczy o tym (…) wspólna szkoła dla dzieci chrześcijańskich i muzułmańskich oraz obecność chrześcijan w rządzie. Aktualnie jednak media, pokazując przede wszystkim islamskie manifestacje, wyrabiają błędne przekonanie, że dla muzułmanów najważniejsza jest walka i okrucieństwo. Prawda jest o wiele bardziej złożona. Ludzkość znalazła się obecnie w pełnym napięć okresie, kiedy to współodpowiedzialność za rodzinę ludzką idzie daleko za współzależnością, która jest we współczesnym świecie ogromna. Na Zachodzie coraz powszechniejszy staje się pluralizm relatywistyczny i redukcjonistyczny, który cechuje skrajny indywidualizm połączony z gloryfikacją wolności i rywalizacji, ale bez odpowiedzialności. Ten zachodni pluralizm relatywistyczny mówi, że prawdy nie ma. Mnożą się więc grupy nacechowane wrogością, odrzucające racje wszystkich innych, w imię własnych. Wciąż wzrastająca konkurencja staje się dogmatem.
