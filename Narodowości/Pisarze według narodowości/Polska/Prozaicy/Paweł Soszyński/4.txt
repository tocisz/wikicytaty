Section: Paweł Soszyński
Źródło: http://www.dwutygodnik.com/artykul/3881/ Warszawa jest łobuzem, Dwutygodnik.com nr 89/2012.

Powiśle ma inny charakter – tu między pasiastymi leżakami stoi mgła z Wisły (...). Są tu ortaliony z Pragi i sztuczne futra z Nowego Światu, garnitury z Centrum i skóra, także naga – Ursynowa. A wszystko to trze o siebie i iskrzy. Kłębi się gwałtownie i niestrudzenie. Jest to bałagan doskonały – wzorcowa ekspresja wyjątkowego miasta. W potłuczonym szkle nad ranem odtwarza się jego historia, w ostrych zapachach i rozdzwonionych domofonach – spełnia się teraźniejszość: krnąbrna, niezrozumiała, również podszyta wandalizmem. Łobuzem jest to miasto, typem spod ciemnej gwiazdy.
