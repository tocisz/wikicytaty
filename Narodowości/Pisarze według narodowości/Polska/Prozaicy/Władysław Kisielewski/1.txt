Section: Władysław Kisielewski / Echa Świętokrzyskich Gór
Źródło: s. 12, 13
Zobacz też: broń, karabin, żołnierz

(…) nagle Bronkowi przypomniała się rozmowa, jaką kilka dni temu prowadził z jego ojcem ranny żołnierz polski.
„Schowajcie to – mówił podając krótki, kawaleryjski karabinek. – Mnie już nie będzie potrzebny – dodał po chwili, spoglądając na swoje potrzaskane nogi – a wam może się przydać”.
„Mnie na co?” – wzbraniał się ojciec.
„Na co? Na Niemców – padła odpowiedź. – Żebyście mieli się czym bronić, jak przyjdzie zła godzina”.
