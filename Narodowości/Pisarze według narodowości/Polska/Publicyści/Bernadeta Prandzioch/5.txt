Section: Bernadeta Prandzioch
Źródło: http://www.rozswietlamykulture.pl/ziny/reflektor_02_2013.pdf#page=31 Ślązak: bezdomny z nadmiarem ojczyzn, „Reflektor” nr 2/2013
Zobacz też: Śląsk

Obcość wydaje się wkomponowana w śląskość a priori, bardziej niż wszystko inne. Niezależnie od tego, w ramach jakich, bardziej lub mniej gościnnych granic państwa Śląsk aktualnie się znajduje, w jego istnienie wpisane jest bycie „poza”, bycie „znikąd”. Ślązak to w oczach innych zwykle ktoś niepełny: ani nie Polak, ani nie Niemiec, w oczywisty sposób nie-patriota, bezdomny z nadmiarem ojczyzn. Rozdarty, zmagający się z niepewnością, wystawiony na ciągłe podważanie własnej tożsamości i przynależności.
