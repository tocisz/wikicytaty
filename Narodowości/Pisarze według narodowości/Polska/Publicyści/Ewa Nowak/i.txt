Section: Ewa Nowak / Lawenda w chodakach (2004)

(…) ten niekontrolowany wybuch zazdrości sprawił mi przyjemność.
– Kochasz czy nie? Nie drażnij mnie.
– Kocham, i to bardzo.
– Na pewno?
– Na pewno.
– Daj dowód.
– Przepraszam, tutaj? – Magda parsknęła śmiechem.
– Popatrz na mnie i powtórz: „Ten Soplica to debil”.
– Soplica? Dobrze, że też na to nie wpadłam! No, rzeczywiście Soplica! Pasuje jak ulał. Ten Soplica to debil.
– I brzydal.
– No, taki brzy... Oj, nie szczyp! I brzydal. Całkiem ładny brzydal, ale brzydal.
