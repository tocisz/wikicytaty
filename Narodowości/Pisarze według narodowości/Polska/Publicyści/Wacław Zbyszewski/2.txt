Section: Wacław Zbyszewski / Gawędy o ludziach i czasach przedwojennych
Źródło: s. 67.
Zobacz też: Bolesław Wieniawa-Długoszowski

Nazwisko Wieniawy było głośne w Polsce. Pułkownik Wieniawa-Długoszowski był bardzo tradycyjnym i bardzo pięknym typem polskiego ułana, kawalerzysty, szlacheckiej fantazji i charakteru. Szalenie oddany Marszałkowi Piłsudskiemu, którego był przez wiele lat ulubionym adiutantem. Adiutant zwycięskiego wodza, który by nie był oddany całą duszą swemu dowódcy, jest nie do pomyślenia w żadnej armii, w żadnym kraju. Żaden marszałek czy też dowódca takiego adiutanta tolerować przez sekundę nie będzie i tolerować takiego nie może.
