Section: Wojciech Jagielski / O Wojciechu Jagielskim
Autor: Wojciech Giełżyński, „http://www2.tygodnik.com.pl/tp/2810/main06.php Tygodnik Powszechny”, Nr 20 (2810), 18 maja 2003.

Wojciech Jagielski, najwybitniejszy z odkrywców Afganistanu, jest pechowcem. Jego pech mniejszy polega na tym, że Leksykon PWN „Media” uczynił zeń zbitkę z innym Jagielskim z telewizora. Wedle tego prestiżowego wydawnictwa syntetyczny ów dziennikarz jest pracownikiem redakcji zagranicznej „Gazety Wyborczej” i zarazem prowadzi talkshow „Wieczór z wampirem”. (...) Pech większy polega na tym, że Wojciech Jagielski (ten prawdziwy) urodził się o kilkanaście lat za późno. Calutki rynek światowych nagród dziennikarskich zmonopolizował już Ryszard Kapuściński.(...) Nic to. Wcześniej czy później nadejdzie i dla Wojtka podobny sezon. Jego zajawką jest nagroda im. ks. Józefa Tischnera w kategorii publicystyki społecznej za książkę „Modlitwa o deszcz” (WAB 2002), której nie waham się nazwać reporterskim wydarzeniem ostatnich lat.
