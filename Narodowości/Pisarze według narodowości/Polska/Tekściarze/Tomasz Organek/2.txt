Section: Tomasz Organek
Źródło: Szymon Hamela, http://www.fabrykazespolow.pl/wywiad/item/107398-organek-muzyke-nagrywam-dla-siebie-to-jedyna-sluszna-droga Organek: Muzykę nagrywam dla siebie. To jedyna słuszna droga, fabrykazespolow.pl, 9 listopada 2015

Ja chcę pisać po polsku i tylko to mnie interesuje. Jestem filologiem angielskim, znam ten język, ale to jest po pierwsze kwestia kulturowa. Trzeba wiedzieć, o czym się pisze. Ja się najbardziej komfortowo czuję w języku polskim, bo to jest język w jakim wyrosłem, nauczyłem się myśleć i tylko w nim tak naprawdę umiem przemówić do ludzi. Po drugie mrzonki o zaistnieniu na zachodzie, to są… właśnie mrzonki. Potrzebne są olbrzymie pieniądze, żeby tam wypromować zespół. Poza tym ja nie mam takich ambicji, nie myślę wcale o tym. Nie mam takiego rozdętego ego, że teraz Organek będzie podbijał amerykańskie festiwale. Ja chcę grać dla ludzi, którzy mnie rozumieją.
