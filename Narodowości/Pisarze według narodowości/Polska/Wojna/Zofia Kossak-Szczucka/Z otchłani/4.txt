Section: Z otchłani / K
Opis: o obozowym domu publicznym
Źródło: wyd. Instytut Wydawniczy „PAX”, Warszawa 1958, s. 88

Kandydatkami były w pierwszym rzędzie Niemki, nie żywiące żadnych skrupułów moralnych. Odsetek zgłaszających się dobrowolnie Polek był naprawdę minimalny. Zdarzały się jednak młode, inteligentne polskie dziewczyny, które szły do „pufu”, woląc hańbę niż brud, wszy, szczury i pracę na ausen. Niewiele im to pomagało. Po kilku miesiącach zarażone, zniszczone odsyłane były brutalnie na lagier, do tych samych warunków, od których uciekły.
