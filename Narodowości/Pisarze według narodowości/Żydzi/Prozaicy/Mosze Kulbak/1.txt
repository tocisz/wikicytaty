Section: Mosze Kulbak / Mesjasz z rodu Efraima
Źródło: s. 123.

Boże, zmiłuj  się nad szydełkami,
Nad igłą i nad nożyczkami,
Nad małym młoteczkiem.
Zmiłuj się nad słabymi duszyczkami,
Połatanymi męką i szmatami,
Nad dziećmi tęskniącymi za ciasteczkiem,
Nad żonami bez żądzy, za to z dziećmi wieloma,
Nad córkami, których krew jest wysuszona.
Zmiłuj się nad tymi, co za piecem leżą,
I nad tymi, co ich rozkład trawi,
Co ich przepuklina szarpie,
Co na żebry muszą się wyprawić.
Zmiłuj się nad koniem okulałym,
Nad koszącym zboże,
Nad kapelusznikiem, krawcem zubożałym…
Zmiłuj się, Boże!
