Section: Bolesław IV Kędzierzawy / O Bolesławie IV Kędzierzawym
Autor: Michał Ogórek, Poczet królów polskich, Agencja Wydawnicza Grobla IV, Gdańsk 2007, ISBN 9788392274940, s. 22.

Nadawanie księciu przydomku od uczesania czy fryzury sugeruje pewną miękkość: rzadko który mężczyzna przeszedł do historii ze względu na loki. Był trzynastoletnim cherubinkiem, kiedy został księciem, a i potem specjalnie nie zmężniał. (…) Jeśli do toczonych przez niego nieudanych wojen dodać wprowadzenie ograniczenia polowania na tury, widać, że miał naturę łagodną i nie należy się dziwić, że pod koniec życia możni chcieli go za tego świata usunąć. Był jednak delikatny do tego stopnia, że aby nie przeszkadzać im swoją osobą, sam zmarł. Zdając sobie sprawę z ogromnego kłopotu, jakim było wówczas każde książęce dziecko, i w tym względzie zachował się z wielkim wyczuciem, mając tylko jednego syna i to bardzo chorowitego.
