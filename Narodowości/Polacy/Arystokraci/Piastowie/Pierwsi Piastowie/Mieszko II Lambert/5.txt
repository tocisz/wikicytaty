Section: Mieszko II Lambert / O Mieszku II
Autor: Jerzy Jankowski, Monarsze sekrety
Opis: Kronika wielkopolska została napisana przez Godzisława Baszkę lub Janka z Czarnkowa.

Przeciwnik Bezpryma, Mieszko II, desygnowany przez swego ojca na sukcesora tronu, nie miał dobrej opinii wśród kronikarzy. Nazywano go często gnuśnym, a autor Kroniki Wielkopolskiej pisał, ze „zajmował się jedynie sobą, a nie państwem”. Jest to oczywiście opinia niezwykle krzywdząca, tym bardziej iż mija się ona z prawdą. U jej podłoża nie legły bynajmniej sprawy polityczne, ale nie uregulowana sytuacja rodzinna monarchy.
