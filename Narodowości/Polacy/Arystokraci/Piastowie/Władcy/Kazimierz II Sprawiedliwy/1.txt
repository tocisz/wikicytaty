Section: Kazimierz II Sprawiedliwy / O Kazimierzu II Sprawiedliwym
Autor: Michał Ogórek, Poczet królów polskich, Agencja Wydawnicza Grobla IV, Gdańsk 2007, ISBN 9788392274940, s. 27.

Kazimierz Sprawiedliwy to pierwsza w Polsce ofiara manii obchodzenia w Krakowie jubileuszy. Podczas uroczystości dziesięciolecia sprowadzenia z Włoch do Krakowa relikwii św. Floriana władca zmarł nagle po wypiciu kielicha wina. Mógł doczekać przynajmniej jakiejś poważniejszej rocznicy. Już z samego obchodzenia tej rocznicy widać, że był z Krakowem blisko związany. Pewnie nikt lepiej niż on nie wiedział, że takie rocznice potrafią zatruć życie. Dlaczego jednak obdarzono go przydomkiem Sprawiedliwy, nie wiadomo. Bardziej zasadne byłoby Usprawiedliwiony. Opłacił bowiem napisanie przez Wincentego Kadłubka własnej wersji historii, w której każdy jego czyn jako władcy został odpowiednio wytłumaczony. Nawet to, że skończył życie po wypiciu wina (…). Jeśli więc coś można mu zarzucić, to tylko to, że pił za mało.
