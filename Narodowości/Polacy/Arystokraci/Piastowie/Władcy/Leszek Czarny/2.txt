Section: Leszek Czarny / O Leszku Czarnym
Autor: Michał Ogórek, Poczet królów polskich, Agencja Wydawnicza Grobla IV, Gdańsk 2007, ISBN 9788392274940, s. 39.

Leszek nie był czarnym charakterem ani czarną owcą; raczej był tylko ciemny jak tabaka w rogu. Panując po [Bolesławie V] Wstydliwym, a nawet będąc jego przysposobionym (ale nie do wszystkiego) synem, z niepojętych powodów sam ślubów czystości nie złożył. A rozwiązałoby to wszystkie jego problemy: czystość była bowiem dla niego stanem naturalnym. Leszek Czarny cierpiał bowiem na impotencję (…) Nie trzeba chyba dodawać, że umarł bezpotomnie i czarna dziura pochłonęła jego gałąź linii dynastycznej, dając początek bezkrólewiu w Krakowie. Czarne dni swojego żywota Leszek Czarny przeżywał więc trochę na własne życzenie. Mógł był święty, a został prześwięcony. Otacza go czarna legenda. I wcale go tu bynajmniej nie oczerniamy.
