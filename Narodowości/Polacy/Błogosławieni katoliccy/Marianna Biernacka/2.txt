Section: Marianna Biernacka / O Mariannie Biernackiej
Autor: bp Jerzy Mazur
Źródło: http://naszdziennik.pl/wiara-kosciol-w-polsce/47746,bl-marianna-uczy-odwaznego-kroczenia-za-chrystusem.html Bł. Marianna uczy odważnego kroczenia za Chrystusem, naszdziennik.pl

Na liście osób, które miały być aresztowane, znalazł się również syn Marianny i jego żona Anna. Aresztowanie Biernackich nastąpiło rankiem 1 lipca. Gdy bł. Marianna usłyszała rozkaz niemieckiego żołnierza, aby ubrała się i wyszła z domu. Wtedy padła mu do stóp i błagała go, aby oszczędził jej brzemienną synową: „Panie, a gdzież ona pójdzie. Zostawcie ją, ja pójdę sama za nią”. Niemiecki żołnierz zgodził się. Po dwutygodniowym pobycie w więzieniu w Grodnie, Mariannę, jej syna i innych aresztowanych wywieziono do fortów w pobliskiej miejscowości Naumowicze i tam 13 lipca 1943 roku zostali rozstrzelani. Jej decyzja oddania życia za synową stanowiła dopełnienie całego życia.
