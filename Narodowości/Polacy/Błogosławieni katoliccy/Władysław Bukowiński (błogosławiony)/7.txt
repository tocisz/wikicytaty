Section: Władysław Bukowiński (błogosławiony) / O Władysławie Bukowińskim
Autor: Andrzej Duda
Opis: fragment listu prezydenta Andrzeja Dudy do uczestników beatyfikacji.
Źródło: http://www.radiomaryja.pl/informacje/ks-wladyslaw-bukowinski-ogloszony-blogoslawionym/ Ks. Władysław Bukowiński ogłoszony błogosławionym, radiomaryja.pl

Wyniesiony dzisiaj na ołtarze Apostoł Kazachstanu, był również prawdziwym bohaterem dla swoich rodaków. Jako naród nigdy nie zapomnimy o jego poświęceniu i odwadze. O jego ojcowskiej miłości wobec tych z nas, których zbrodnicze Imperium Sowieckie rzuciło na pustkowia Kazachstanu, Kirgizi, Tadżykistanu. O jego posłudze wobec wygnańców walczących o zachowanie ludzkiej godności, oraz narodowej pamięci i tożsamości. Ks. Władysław Bukowiński urodzony w Berdyczowie, Kresowianin w pełni dzielił ich los. Osadzony w obozach koncentracyjnych gułagu nawet tam wytrwale głosił dobrą nowinę i z narażeniem życia niósł więźniom pokrzepienie.
