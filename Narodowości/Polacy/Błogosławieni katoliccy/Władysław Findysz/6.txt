Section: Władysław Findysz / O Władysławie Findyszu
Autor: biskup Kazimierz Górny
Źródło: http://www.nasza-arka.pl/2005/rozdzial.php?numer=10&rozdzial=1 Ocalić od zapomnienia, nasza-arka.pl

Ksiądz Findysz, jako gorliwy duszpasterz, pragnął, by małżeństwa, które nie żyły w związku sakramentalnym, powróciły do pełni życia chrześcijańskiego, by podejmowały odnowę moralną. Czynił to w sposób pełen miłości, pisząc do nich listy. Zależało mu, by jego parafia i wszystkie rodziny, z którymi przeżywał czasy II wojny światowej, gehennę frontu i wysiedlenia z powodu ofensywy frontowej, a potem czasy komunizmu, żyły według zasad Bożych, w przyjaźni z Chrystusem, by nikt z jego owczarni nie zginął. Pokazywał, że zawsze, w każdych czasach trzeba i można być człowiekiem wiernie zachowującym przykazania Boże, bez względu na okoliczności i systemy polityczne.
