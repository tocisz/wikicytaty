Section: Dorota Masłowska / Dorota Masłowska o sobie
Źródło: Dorota Masłowska, Kalina Błażejowska, https://www.tygodnikpowszechny.pl/kobieta-z-broda-22176 Kobieta z brodą, Tygodnik Powszechny 11-16 marca 2014, s. 30–31.

Od kiedy napisałam „Wojnę polsko-ruską”, bezustannie dzwoniono do mnie, żebym udzielała ciętych wypowiedzi na temat rozmaitych problemów, którymi targane jest państwo polskie. A moje wyczulenie na bzdurę jest zbyt duże. Silniejsze nawet od próżności. Nie potrafiłam się już cieszyć z tej roli generatora opinii, dystrybutora opinii, maszyny do wydawania opinii. Nie da się tego długo robić, jeśli chce się zachować poczucie godności i wolności.
