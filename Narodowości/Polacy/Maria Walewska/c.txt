Section: Maria Walewska / O Marii Walewskiej
Autor: Sigrid Maria Grössing, Kobiety za kulisami historii, tłum. Barbara i Daniel Lulińscy, Dom Wydawniczy Bellona, Warszawa 2002, ISBN 8311095914, s. 87–88.

Tymczasem Napoleon miał za sobą kolejną przygodę. W Warszawie, po zwycięstwie nad Prusami i podczas pochodu przez Polskę, poznał i pokochał osiemnastoletnią zaledwie Marię Walewską, młodą kobietę, z którą polscy magnaci wiązali wszystkie swoje nadzieje. Być może, dzięki swej sztuce miłosnej, potrafi potem skłonić uzurpatora do obdarzenia Polski długo wyczekiwaną wolnością. Maria Walewska „poświęciła się”. Daremnie. Napoleon zabawiał się z piękną Marią dłużej, niż zwykł to czynić, zabrał ją nawet do Wiednia, ale kiedy wyznała mu, że oczekuje jego dziecka, odesłał ją do kraju, do jej ponadsiedemdziesięcioletniego męża, który dał synowi Napoleona własne nazwisko. Cesarz od dawna miał bowiem inne plany, zarówno wobec Polski, jak i wobec Prus (…).
