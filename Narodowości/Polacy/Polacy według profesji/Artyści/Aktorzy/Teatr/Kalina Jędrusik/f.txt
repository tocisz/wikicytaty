Section: Kalina Jędrusik / O Kalinie Jędrusik
Autor: Iwona Kurz, „Dialog” nr 9, 2000

Po raz pierwszy zjawiła się w Kabarecie (w programie Kaloryfeeria) jako dziewczyna stworzona ze zbędnego żeberka kaloryfera. W mit o początku wpisane jest zatem powtórzenie historii biblijnej – oraz pewien „nadmiar”, „niepotrzebność”. W kolejnych wieczorach Kalina – dziewczyna pojawia się i znika, nie ma imienia, żadnej historii ani biografii. Nie występuje w skeczach, nie ma partnerów, wydaje się wyrwana z kontekstu absurdalnego przedstawienia Peerelu. Wszystko, co stanowi o jej istocie wyśpiewuje. Najczęściej w stylu lirycznym.
