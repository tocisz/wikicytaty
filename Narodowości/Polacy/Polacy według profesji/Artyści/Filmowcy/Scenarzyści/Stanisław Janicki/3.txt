Section: Stanisław Janicki
Źródło: Patryk Tomiczek, http://www.stopklatka.pl/wywiady/wywiad.asp?wi=69695 Nauczyłem się polskiego kina. Stanisław Janicki w Stopklatce, stopklatka.pl, 28 września 2010

Tytuł W starym kinie pojawił się dość szybko, podobnie koncepcja – była wprawdzie stara, ale wciąż aktualna, bo chcieliśmy bawić ucząc i uczyć bawiąc. Programy musiały więc być atrakcyjne, ale przy tym i edukacyjne. Przyjąłem jeszcze jedną zasadę: że nie będę używał obcych słów. W tym programie nie będzie żadnych „frustracji”, „alienacji” itd. Będę wprawdzie – jeśli to konieczne – mówił o tych sprawach, ale nie będę używał słów, które dla kogoś mogą okazać się niezrozumiałe. Telewizję oglądają różni ludzie i dla każdego to, co mówię, ma być jasne i klarowne.
