Section: Andrzej Świetlik
Źródło: http://fototapeta.art.pl/2002/asw.php Wywiad
Zobacz też: fotografia

Zawsze wierzyłem w to, że fotografia ma największą siłę z tego, co robimy. Między innymi dlatego, że może być efektowna. Sądziłem, że ludzi często nuży zapis czy komunikat, który jest dość oszczędny w formie, lakoniczny, czasami bardzo głęboki i mądry, natomiast jego forma, taka zwykła jak na przykład tekst, może nie zachęcać do jego analizowania. Dlatego wierzyłem, że fotografia jako materia na ogół łatwa do odbioru, jest w stanie zainteresować większą ilość osób. Mało tego – myślę, że to jest medium szalenie popularne i to również jest jego siła.
