Section: Jan Świąć / O Janie Świąciu
Autor: Janusz Kondratowicz
Źródło: Ryszard Wolański, Krzysztof Klenczon. Wspomnienie i piosenki, Wydawnictwo Lester, Warszawa 1996, s. 14, 15.
Zobacz też: Ciechocinek, Czerwone Gitary, Powiedz, stary, gdzieś ty był

Na jednej z nich [prób], było to zimą 1969 roku w Ciechocinku, Krzysztof [Klenczon] nie pojawił się. Nie było go także w pokoju w pensjonacie (…). Wszyscy byli ogromnie zaniepokojeni, gdyż za oknem był śnieg do pasa i prawie 15 stopni mrozu. Około południa drzwi sali prób otworzyły się z impetem i stanął w nich Krzysztof. Blady, przemarznięty, ale cały i zdrów. Jan Świąć, nasz konferansjer i dobra dusza Czerwonych Gitar, zakrzyknął: powiedz, stary, gdzieś ty był? Wieczorem namówiliśmy Krzysztofa na zwierzenia. Opowiedział nam o swoich nocnych przygodach w zimowym Ciechocinku, a ja wspólnie z Jankiem Święciem opisaliśmy to w tekście piosenki pod takim właśnie tytułem.
