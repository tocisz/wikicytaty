Section: Przemysław Gintrowski / O Przemysławie Gintrowskim
Autor: Jakub Majmurek, http://www.krytykapolityczna.pl/Serwiskulturalny/MajmurekEpitafiumdlaPrzemyslawaGintrowskiego/menuid-1.html Epitafium dla Przemysława Gintrowskiego, krytykapolityczna.pl, 26 października 2012

Obok moralistycznego, cierpiętniczego tonu, Gintrowski – poprzez dobór odpowiednich tekstów – usiłował jednak myśleć trochę inną Polskę, niż ta, jakiej opiewania oczekiwał od niego romantyczno-dysydencki rozum. Najlepiej tego innego Gintrowskiego widać w wydanej w 1991 roku płycie Kamienie. (…) Na całej płycie widać próbę pomyślenia takiej innej polskości. Nie martyrologicznie uczepionej katyńskich guzików, ale żywej witalnej, zdolnej rzucić się w żywioł odczarowanej nowoczesności, realistycznie pomyśleć w nim siebie. (…) W tym kontekście także słuchany po latach Raj wydaje się raczej miltonowską z ducha próbą teologicznego pomyślenia nowoczesności, niż oczywistą alegorią PRL – u. W tych momentach dzieło Gintrowskiego  – obojętnie, czyimi słowami się posługiwał – pozostaje najciekawsze. Dla tych chwil nie warto dać go zamknąć w prawicowej niszy. W trumnie z „guzikami nieugiętymi”.
