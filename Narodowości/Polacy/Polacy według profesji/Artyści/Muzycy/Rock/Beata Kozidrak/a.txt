Section: Beata Kozidrak / O Beacie Kozidrak
Źródło: Dorota Masłowska, https://www.dwutygodnik.com/artykul/6757-jak-przejac-kontrole-nad-swiatem-nie-wychodzac-z-domu-16.html Jak przejąć kontrolę nad światem, nie wychodząc z domu (16), Dwutygodnik.com.

Choć artystycznie ich twórczość trudno traktować poważnie powyżej płyty „Nagie skały” z 1988, to dla mnie Beata pozostaje królową polskich scen, czy te pokryte są złotem, błotem czy deską barlinecką. Ciągle gdzieś zresztą stoją mi w oczach jej zdjęcia z tych wszystkich miejskich sylwestrów i dni Wrocławia, jak nie szczędząc niebotycznych szpilek, szaleje w kaskadach swoich lwich loków, sadomasochistycznych sukniach moro, z rynkami i wieżami ratuszy w tle, w spienionych oceanach zziębniętych Polaków. Papieżyca polskiej piosenki; współpracownicy wspominają ją jako frontmenkę o niespożytej energii scenicznej, a przede wszystkim wokalnej, która w okresach szczytowej popularności była w stanie zaśpiewać bez zająknienia 3 koncerty dziennie.
