Section: Andrzej Wajda / O Andrzeju Wajdzie
Autor: Adam Michnik, http://wyborcza.pl/1,75968,20818523,straznik-polskiej-nadziei.html?order=najfajniejsze#opinions Andrzej Wajda - strażnik polskiej nadziei, wyborcza.pl, 11 października 2016.

Był symbolem polskiej szkoły filmowej, artystą arcypolskim, a przecież twórcą na wskroś uniwersalnym. Potrafił w swoich filmach mówić gorzkie prawdy Polakom, ale także Niemcom, Francuzom i Rosjanom. Zespalał w swojej sztuce intelekt i etykę z poczuciem piękna. Był kochany przez Polskę ludzi wolnych i otwartych; był też tępiony przez polską czarną sotnię, „ludzi lepszego sortu”.
