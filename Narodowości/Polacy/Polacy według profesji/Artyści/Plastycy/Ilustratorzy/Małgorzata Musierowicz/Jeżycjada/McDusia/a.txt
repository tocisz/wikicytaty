Section: McDusia / Dialogi postaci
Opis: Natalia Rojek wspomina profesora Dmuchawca.
Źródło: s. 94

Powiedziałam, że chyba jestem zbyt płytka, zbyt zwyczajna, żeby stworzyć coś naprawdę mocnego. Nudzę! – o rzeczach banalnych i bez znaczenia. Pytałam go, jak mam pisać…
– Odpowiedział, jak? – zainteresował się Ignaś.
– Odpowiedział! – że jeśli jeszcze nie wiem tego sama, nie powinnam pisać wcale. Bo nie można dowiedzieć się tego „jak?” – od kogoś. Trzeba nauczyć się samemu mówić własną prawdę. Nikogo nie naśladować, nikogo nie pytać, słuchać własnego rytmu i oddechu. Bo pisanie jest jak oddychanie.
