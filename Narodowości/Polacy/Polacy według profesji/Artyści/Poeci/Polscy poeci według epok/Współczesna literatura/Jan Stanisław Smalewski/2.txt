Section: Jan Stanisław Smalewski
Źródło: Parę słów o nienawiści i o przyjaźni

Poznałem kiedyś Rosjanina – głosił, że jest moim przyjacielem.
Po wypiciu większej dawki alkoholu zapewniał o wierności.
– Druhu mój serdeczny, ja za ciebie w ogień.
Moja pięcioletnia córeczka Ola uwierzyła,
że gdy mnie Niemcy ubiją, wujek Wołodia zabierze ją do Moskwy.
– Po cóż – mówiłem – mieliby mnie ubijać Niemcy.
A czy ja jestem kotlet schabowy?
– Oj druhu – wzdychał Wołodia – przyjdą i ubiją,
bo żaden Niemiec nigdy nie będzie przyjacielem Słowianina.
