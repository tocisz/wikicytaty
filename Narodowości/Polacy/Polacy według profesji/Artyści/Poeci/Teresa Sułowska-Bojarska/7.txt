Section: Teresa Sułowska-Bojarska / O Teresie Sułowskiej-Bojarskiej
Autor: Jerzy Kłoczowski, ps. „Piotruś”, żołnierz AK oddział „Baszta”, historyk, profesor.
Źródło: Codzienność. Sierpień-wrzesień 1944, op. cit., s. 5.

Łączniczki i sanitariuszki, stanowiły bardzo duże oparcie. Byliśmy zawsze pewni, że nie opuszczą nas w najgorszych sytuacjach, udzielą pomocy i że jednocześnie wykonają z poświęceniem zadanie, jakże istotne w naszych warunkach, utrzymania łączności. „Dzidzia-Klamerka”, Teresa Sułowska-Bojarska, dała nam jako łączniczka bardzo osobisty obraz swej ważnej służby i przeżyć z nią związanych. Dzięki Ci za to, kochana. Twoja, jakże prosta i rzetelna opowieść trafi do młodych pokoleń i ułatwi im zrozumienie od bardzo ludzkiej strony, czym dla kobiet-żołnierzy było powstanie, widziane tak na co dzień.
