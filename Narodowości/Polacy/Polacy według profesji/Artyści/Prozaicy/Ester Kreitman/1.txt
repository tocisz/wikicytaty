Section: Ester Kreitman / Rodowód
Źródło: opowiadanie Atłasowa kapota, s. 44.

Cień Judla szybował przez trawę niczym jakiś olbrzym. Boruch zauważył, jak licho wygląda jego własny cień, gdy tańczy tak u boku tego należącego do Judla, ścigając potężną sylwetkę przez pusty krajobraz. Nie sięgał Judlowi nawet do ramion.
Boruch spadł kilka szczebelków niżej na drabinie poczucia własnej wartości, kiedy zdał sobie sprawę, jaki jest maleńki w porównaniu z Judlem. Próbował nawet iść na palcach, rozpaczliwie pragnąc dodać sobie choć odrobinę wzrostu. Nie przestawał mówić nawet na chwilę, energicznie gestykulując drobnymi dłońmi. Jego nikły cień na trawie wykonywał dziwaczne ruchy, a on sam niemiłosiernie się pocił.
