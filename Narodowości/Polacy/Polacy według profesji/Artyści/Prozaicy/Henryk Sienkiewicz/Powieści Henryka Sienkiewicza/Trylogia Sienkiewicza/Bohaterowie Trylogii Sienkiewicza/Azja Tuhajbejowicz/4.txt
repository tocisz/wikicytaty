Section: Azja Tuhajbejowicz / O Azji Tuhajbejowiczu
Autor: Aleksander Jackiewicz, Piękny komiks o małym rycerzu w: tenże, Moja filmoteka. Kino polskie, Wydawnictwa Artystyczne i Filmowe, Warszawa 1983, s. 311.

Najciekawsza, chyba nie tylko dla filmu, gdyż także w Sienkiewiczowskim tekście jest sprawa Azji. Atrakcyjna, dynamiczna, wypełniona namiętnościami żywego człowieka. Dla filmu zaś jest tu w dodatku coś z westernu, jak się powiedziało, i romansowej przygody. Sienkiewicz postać Azji trochę przerysował. Ale powetuje to sobie zaraz mocno zakreśloną perspektywą, ku której Azja dąży: perspektywą wielkiej polityki. Cóż z tego, że Azja to nie Mazepa i że nic z tych planów nie wyszło? Tym tragiczniej się rzecz kończy. W filmie natomiast w ogóle nie ma Azji-polityka. Pozostawiono tylko jego cokolwiek natrętną gwałtowność.
