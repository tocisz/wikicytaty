Section: Irena Conti Di Mauro / O Irenie Conti
Autor: Remigiusz Grzela, autor biografii Wybór Ireny
Źródło: http://remigiusz-grzela.pl/?p=2580 remigiusz-grzela.pl

Irena Gelblum, urodzona w 1923 była brawurową łączniczką Żydowskiej Organizacji Bojowej, działała jakby nie czuła strachu. Bez wątpienia bohaterka wojenna. W 49 roku stała się Ireną Conti, urodzoną najpierw w roku 25, później 38, bywało 39. Nie mogła więc brać udziału w konspiracji i oporze. Później była dziennikarką Ireną Waniewicz, by w 68 roku stać się Ireną Conti di Mauro, którą będę znał pod koniec jej życia jako włoską poetkę i tłumaczkę z Sycylii mieszkającą w Warszawie.
