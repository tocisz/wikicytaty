Section: Traktat o odchudzaniu
Źródło: s. 192
Zobacz też: aktywność, sen

Jednostki na wysokim poziomie umysłowym siedzą albo leżą i czytają książki. Jednostki na niższym nieco poziomie intelektualnym zazwyczaj siedzą przy komputerze i zależnie od stopnia obniżonego poziomu szukają rozmaitych informacji, korespondują z kimś we własnym imieniu, czytają podstępnie cudzą korespondencję, względnie grają w gry komputerowe.
Włamywanie się do tajnych kodów bankowych i okradanie cudzych kont zalicza się do pracy zarobkowej i nie wchodzi tu w rachubę.
Jeśli osoba od tego utyje, będzie to zwyczajna kara boska.
Jednostki na jeszcze niższym poziomie siedzą przed telewizorem i oglądają wiadomości, seriale południowoamerykańskie i mecze piłki nożnej.
Jednostki na poziomie najniższym śpią.
