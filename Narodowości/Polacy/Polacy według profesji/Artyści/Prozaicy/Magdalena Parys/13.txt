Section: Magdalena Parys / Wypowiedzi
Źródło: rozmowa Beaty Kęczkowskiej Magdalena PArys: Aż się we mnie trzęsie. „Wysokie Obcasy extra”, październik 2015.

Moje życie do dzisiaj dzieli się na dwa, to przed wyjazdem z Polski i to po przyjedzie do Niemiec. Wtedy w 1984 na chwilę umarłam, umarł mój język, zatem umarłam i ja. Na szczęście trafiłam do bardzo dobrej, mądrej szkoły. Miałam wspaniałych nauczycieli, którzy wierzyli we mnie bardziej niż ja w siebie. No i szkoła stanowiła nowe wyzwanie, a ja uwielbiam wyzwania. To w pewnym sensie przywróciło mnie do życia. Idąc do tej niemieckiej szkoły, nie znałam ani słowa po niemiecku, w pewnym sensie od razu wrzucono mnie na głęboką wodę.
