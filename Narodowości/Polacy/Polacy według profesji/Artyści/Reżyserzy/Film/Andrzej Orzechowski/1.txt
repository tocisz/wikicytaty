Section: Andrzej Orzechowski
Opis: odpowiedź na pytanie, dlaczego bohaterem filmu stał się Mikołaj Kopernik.
Źródło: http://www.kinomaniak.pl/katalog/wywiad/94,1 Andrzej Orzechowski o filmie „Gwiazda Kopernika”, „Kino Świat”, 15 września 2009

Chcieliśmy znaleźć bohatera, który byłby interesujący nie tylko dla polskich widzów. Kopernik znany jest na całym świecie, a czasy, w których żył to była taka prawdziwa unia europejska – wszyscy mówili po łacinie i nie istniały podziały na państwa i narody, tak jak my to dzisiaj rozumiemy. Opowiadamy o Koperniku, jako człowieku, który coś sobie wymarzył i poszedł konsekwentnie tą drogą, słuchał swojego głosu. To znakomity bohater dla dzisiejszego widza. Człowiek, który się rozwija, realizuje. Ważne jest też to, że my sobie tego nie zmyśliliśmy. Konsultując scenariusz z astronomami, przekonaliśmy się, ze cała teoria Kopernika skrystalizowała się właśnie w czasach jego młodości. Wszystko, co robił później to były już tylko próby matematycznego udowodnienia. Więc to nie jest fikcja scenariuszowa, choć staraliśmy się naszą historię ubarwiać tak, by była interesująca – stąd wątki miłosne czy sensacyjne.
