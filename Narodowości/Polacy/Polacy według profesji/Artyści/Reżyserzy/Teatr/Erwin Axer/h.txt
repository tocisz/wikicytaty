Section: Erwin Axer / O Erwinie Axerze
Autor: Elżbieta Baniewicz
Źródło: Jolanta Ciosek, http://www.e-teatr.pl/pl/artykuly/144103.html Odszedł Mistrz Erwin Axer, „Dziennik Polski”, 7 sierpnia 2012

Umarł człowiek, który był ostatnim ogniwem ważnej tradycji w polskim teatrze. Był uczniem Leona Schillera, bo szkołę teatralną pod jego kierunkiem skończył w 1939 roku i po wojnie rzeczywiście był jedną z najważniejszych osób, które kształtowały polski teatr. Wielkość Axera polegała na jego skromności, na tym, że narzucił sobie ograniczenia. Był reżyserem, który uważał, że trzeba pokazać na scenie, wyraźnie urzeczywistnić teatralnie myśl, czyn, wrażliwość i światopogląd autora. I temu się poświęcał.
