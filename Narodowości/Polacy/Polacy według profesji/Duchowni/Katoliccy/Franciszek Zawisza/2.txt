Section: Franciszek Zawisza
Opis: o transporcie uwięzionych Polaków w obozie SS Rotunda Zamojska do więzienia niemieckiego na Zamku Lubelskim.
Źródło: http://zamosc.ap.gov.pl/images/pliki/archiwariusz/2003/039-Radziejewski_Wojenne-wspomnienia-ks.-Franciszka.pdf Wojenne wspomnienia ks. Franciszka Zawiszy. Archiwariusz Zamojski 2003
Zobacz też: Lublin, Zamość

Dnia 24 czerwca przygotowano obóz na Rotundzie do transportu. Sprawdzono nazwiska. Od rana zajeżdżały samochody osobowe Lubelskiej Spółki Samochodowej i wywoziły więźniów na Zamek w Lublinie. Ja odjechałem ostatnim samochodem. Profesor Werner pozostał. Na trasie przejazdu od toru kolejowego do koszar stał szpaler ludzi , którzy kiwaniem ręki lub skłonem głowy żegnali kogoś z rodziny lub znajomych. Podziwiałem odwagę p. Kopcińskiej, dyrektorki Szkoły Handlowej w Zamościu, która nas żegnała znakiem krzyża czynionym ręką. W Lublinie trzymano nas również pięć dni.
