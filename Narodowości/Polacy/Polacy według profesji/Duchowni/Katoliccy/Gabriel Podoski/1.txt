Section: Gabriel Podoski / O prymasie Gabrielu Podoskim
Autor: Piotr Ugniewski, Wiek libertynów, „Ale Historia”, w: „Gazeta Wyborcza”, 29 października 2012.

Prymas Gabriel Podoski nie tylko lubował się w ucztach i biesiadach, ale i obnosił się publicznie z niezbyt urodziwą, starszą od niego kochanką. Pani ta nosiła nazwisko Oemichenowa (powszechnie nazywano ją Emkinią) i była żoną saskiego liweranta (czyli dostawcy dla wojska) oraz luteranką. Ani jedno, ani drugie Podoskiemu nie przeszkadzało.
