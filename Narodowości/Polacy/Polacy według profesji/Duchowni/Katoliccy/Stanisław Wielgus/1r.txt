Section: Stanisław Wielgus
Źródło: Wykład podczas przyznania nagrody im. Ks. Idziego Radziszewskiego na Auli KUL, 4 kwietnia 2008.

Misja uniwersytetu pozostaje właściwie ciągle ta sama od początku jego istnienia, chociaż zmieniają się metody jej realizowania. Jest nią intelektualne kształcenie i moralne wychowywanie studentów oraz prowadzenie badań naukowych. Współczesny uniwersytet powinien być swojego rodzaju „oczami świata” dostrzegającymi jego ważne problemy i wskazującymi sposoby ich rozwiązania.
