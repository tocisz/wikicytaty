Section: Waldemar Chrostowski / O Waldemarze Chrostowskim
Autor: ks. dr Janusz Salamon, rozmowa Katarzyny Wiśniewskiej, http://wyborcza.pl/1,76842,6462929,Rozgrzeszanie_antysemityzmu.html#ixzz2LxXjpUWy Rozgrzeszanie antysemityzmu, wyborcza.pl, 5 kwietnia 2009

Uczestnikom dialogu chrześcijańsko-żydowskiego agresywne i obraźliwe sądy ks. Chrostowskiego są od lat znane i przez nich ignorowane. Tych „ekspertów” od spraw żydowskich, którzy z gracją sprowadzają zaangażowanie Żydów w dialog do prób wyłudzenia miliardów dolarów, jest tak wielu, że jeden mniej lub więcej nie robi różnicy. Ale ks. Chrostowski wyrządza moralną szkodę wielu polskim katolikom, których utwierdza w antyżydowskich fobiach, podsuwając im racje, dlaczego teraz mogą już nie lubić Żydów z „czystym sumieniem”. Wielu żywiących wobec Żydów negatywne uczucia uważało dotychczas za stosowne wspomnieć o tym na spowiedzi. Teraz otrzymali od ks. Chrostowskiego generalną absolucję.
