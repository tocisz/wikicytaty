Section: Wiesław Mering / O Wiesławie Meringu
Autorka: Katarzyna Wiśniewska, http://wyborcza.pl/magazyn/1,150174,19519806,przemiany-biskupa-meringa-klucz-do-zagadki-lezy-w-teczkach.html#TRwknd#BoxGWImg Przemiany biskupa Meringa. Klucz do zagadki leży w teczkach IPN, wyborcza.pl, 23 stycznia 2016.
Zobacz też: prawica, PiS, lustracja

Klucza do zaskakującej przemiany Wiesława Meringa należy szukać w aktach IPN. W 2008 r. „Rzeczpospolita” lustruje biskupa, pisząc, że był tajnym współpracownikiem bezpieki. Jako TW „Lucjan” miał być regularnie wynagradzany zagranicznymi papierosami i luksusowymi alkoholami. (…)
– Wolta, jaką wykonał w latach 2006–08, jest totalna. Przeszedł na pozycje skrajnie prawicowe nie z przekonania, tylko taktycznie. Zagwarantował sobie nietykalność. Ponieważ to prawica ma zapędy lustracyjne, Mering chciał mieć pewność, że nikt z tego środowiska więcej mu teczek nie wypomni. I cel osiągnął. Środowiska prawicowe będą go odtąd bronić jako swojego. Gdyby pozostał z opinią księdza liberała, prawica zatrułaby mu życie. A tak parasol ochronny roztaczają nad nim media pro-PiS-owskie, ultrakatolickie, a co ważne, media Rydzyka – mówi nam ksiądz z północnej Polski.
