Section: Władysław Ziółek
Źródło: Piotr Drzewiecki, Adam Wiklak, http://archidiecezja.lodz.pl/new/?news_id=7c078a613aa6c26b235385217936c671 Abp Ziółek o Adwencie i Narodzeniu Pańskim, „Katol”, za: archidiecezja.lodz.pl, 20 grudnia 2011

Za każdym razem staram się, by święta w moim przeżywaniu były czymś głębszym. Nie można wpaść w świąteczną rutynę. Przecież wciąż zdobywamy nowe doświadczenia, które należy przemyśleć i ocenić. Także świat, który nas otacza ciągle się zmienia – dziś jest już inny, niż wczoraj. Podobnie ze świętami – chcemy w nie wnosić naszą ożywioną wiarę, że Bóg jest z nami, że nie jest Bogiem gdzieś z odległych przestrzeni kosmicznych, ale naszym Emmanuelem, który przynosi nam zbawienie. Jan Paweł II zachęcał nas, abyśmy byli duchowo aktywni, abyśmy nie bali się wypływać na głębię. I staram się tak czynić.
