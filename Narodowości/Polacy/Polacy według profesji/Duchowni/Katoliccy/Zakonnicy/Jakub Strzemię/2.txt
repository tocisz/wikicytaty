Section: Jakub Strzemię / O Jakubie Strzemię
Autor: Edward Sztafrowski
Źródło: http://www.opoka.org.pl/biblioteka/T/TS/swieci/b_jakub_strzemie.html Błogosławiony Jakub Strzemię, opoka.org.pl

Jako arcybiskup jaśniał wielką skromnością i nadal zachowywał ubóstwo zakonne. Swojemu duchowieństwu świecił przykładem własnej gorliwości pasterskiej i apostolskiej; z archidiecezji rzadko wyjeżdżał, natomiast ustawicznie ją wizytował. Będąc dobrym pasterzem, chciał dokładnie poznać swoje owce i warunki, w których upływało ich życie. Działał także skutecznie w ramach całej metropolii halickiej.
