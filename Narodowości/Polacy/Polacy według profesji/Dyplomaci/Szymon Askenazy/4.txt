Section: Szymon Askenazy / O Szymonie Askenazym
Autor: Andrzej Wierzbicki, Poczet historyków polskich. Historiografia polska doby podzaborowej, Poznań 2014, s. 157.

Żydowskie pochodzenie narażało Askenazego na różnego rodzaju szykany ze strony skrajnie nacjonalistycznych kół społeczeństwa polskiego. Mimo iż był on zwolennikiem asymilacji ludności żydowskiej, sam zaś czuł głęboko swe, jak powiadał, „duchowe obywatelstwo polskie”, nieraz musiał boleśnie odczuwać skutki zastarzałych uprzedzeń narodowościowych. Tak było, gdy w roku 1906 nie przyznano mu katedry historii Polski w wyniku akcji tych, którzy nie wyobrażali sobie, by mogła się ona dostać „w ręce Żyda”.
