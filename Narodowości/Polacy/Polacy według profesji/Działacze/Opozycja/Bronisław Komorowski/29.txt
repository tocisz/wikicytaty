Section: Bronisław Komorowski / T
Opis: podczas wizyty w Stargardzie Szczecińskim 30 kwietnia 2015 podczas kampanii wyborczej w odpowiedzi na hasła wykrzykiwane przez grupę protestujących.
Źródło: https://www.tvn24.pl/wiadomosci-z-kraju,3/wybory-prezydenckie-2015-komorowski-w-stargardzie-szczecinskim,538323.html Tłum gwiżdże, a prezydent odpowiada: odpuśćmy im, bo nie wiedzą, co czynią, tvn24.pl, 30 kwietnia 2015.

Tamci ludzie (…) próbowali uniemożliwić wejście Polski do Unii Europejskiej. Oni nas chcieli zatrzymać na Wschodzie. Oni nas chcieli zatrzymać w świecie niebezpiecznym, nędznym i bez jakichkolwiek szans. Mówili wtedy: nie wolno iść do Unii Europejskiej, bo stracimy wiarę przodków, polską mowę i kulturę, i krowy przestaną się doić mlekiem. Że te słynne kury z Mazur też przestaną się nieść. I co? Nie ma mleka? kury się nie niosą? Źle jest nam w Unii Europejskiej? Nie wolno im wierzyć, trzeba iść samym środkiem polskiej drogi, mocnym krokiem, w wytkniętym wtedy, w 1989 kierunku, ku Zachodowi, ku zamożności, ku zgodzie i bezpieczeństwu.
