Section: Borys Budka
Opis: w trakcie debaty nad projektem ustawy o szczególnych zasadach organizacji wyborów powszechnych na Prezydenta Rzeczypospolitej Polskiej zarządzonych w 2020 r. z możliwością głosowania korespondencyjnego.
Źródło: http://sejm.gov.pl/Sejm9.nsf/wypowiedz.xsp?posiedzenie=11&dzien=6&wyp=7&type=A&symbol=WYPOWIEDZ_POSLA&id=036 sejm.gov.pl, 12 maja 2020

Szanowni Państwo! Po raz kolejny pokazaliście, że na błędach nie potraficie się uczyć. To, co zaprezentowaliście, to znowu 24-godzinny cykl uchwalenia dziurawych przepisów i uchwalenia ich wbrew deklaracjom, że zrobimy coś wspólnie. Odrzuciliście wszystkie poprawki, które miały gwarantować choć cień rzetelności przepisów, które zaprezentowaliście. Po raz kolejny pokazaliście, że nie nauczyliście się na własnych błędach, czyli proponujecie kolejną możliwość nieodbycia tych wyborów. Niestety nie wykorzystaliście szansy, żebyśmy wspólnie pracowali w Sejmie. Nie było posiedzenia komisji, nie było żadnej dyskusji, przechodziliście od jednego czytania do drugiego. A jutro będziecie mieli pretensje. O co? Że Senat nie zastosuje tego trybu. Bo Senat będzie naprawiał wasze podejście do parlamentaryzmu. Będzie rzetelnie pracował, będzie słuchał ekspertów, wysłucha Sądu Najwyższego.
