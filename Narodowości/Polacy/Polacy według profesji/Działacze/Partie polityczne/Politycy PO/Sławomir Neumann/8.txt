Section: Sławomir Neumann
Opis: w trakcie debaty nad projektem ustawy o zmianie ustawy o opłatach abonamentowych.
Źródło: http://sejm.gov.pl/Sejm8.nsf/wypowiedz.xsp?posiedzenie=77&dzien=1&wyp=248&type=A&symbol=WYPOWIEDZ_POSLA&id=270 sejm.gov.pl, 30 stycznia 2019 r.

Was wystawiają do tego, żeby wziąć z budżetu ponad 1 mld zł i przeznaczyć je na waszą partyjną telewizję, nikt z rządu tego nie firmuje. Wszyscy uciekli. Jest im wstyd. Wam nie jest wstyd? To jest wasza partyjna tuba. Wszyscy o tym wiedzą, nikt nie ma dzisiaj w Polsce co do tego żadnych wątpliwości. TVP to telewizja, w której króluje tępa, nachalna propaganda partii władzy, ale to też telewizja, która jest fabryką hejtu na opozycję i tych wszystkich, którzy się z władzą nie zgadzają. TVP dzisiaj to prawdziwa linia technologiczna przemysłowego opluwania, poniżania, obrażania opozycji, sędziów, kobiet broniących swoich praw, a ostatnio także ataków na Wielką Orkiestrę Świątecznej Pomocy. To telewizja publiczna urządziła polowanie na Pawła Adamowicza, a materiały opisujące go w jak najczarniejszych barwach w ubiegłym roku pojawiły się w telewizji publicznej ponad 100 razy.
