Section: Anna Kalata / O Annie Kalacie
Autor: Andrzej Fedorowicz
Źródło: http://orka2.sejm.gov.pl/Debata5.nsf/851e81387c160e4fc125745f00379393/b84698dd07467a35c1257465004893e6?OpenDocument Stenogram z posiedzenia Sejmu, 28 marca 2007

A teraz odcina was pani minister Kalata od 14 mld zł, może nawet 18 mld zł, które będą płynęły do otwartych funduszów emerytalnych, i to tak mocno boli, oj, boli, ponieważ na 15 funduszów emerytalnych w Polsce dokładnie dwa i pół jest z kapitałem polskim, a reszta to wszystko fundusze zagraniczne (...) Pani minister Kalata zasługuje na słowa wielkiego uznania, bo rzuciła wyzwanie, rękawicę ekipie wujka Bronka, rzuciła rękawicę tym, którzy chcą wyprowadzić 15 mld zł z polskiego funduszu emerytalnego. To jest narażenie się kapitałowi (...) Pani minister Kalata odważyła się powiedzieć: koniec z wyprowadzaniem polskich pieniążków do zagranicznych funduszy emerytalnych. Stwarzamy Polakom możliwość odkładania i inwestowania tych pieniędzy w polską gospodarkę, bo polska gospodarka dzisiaj, jak nigdy, zaczyna funkcjonować na właściwych obrotach. Jest szansa, że ci, którzy przez tyle lat budowali kraj, będą mogli skorzystać z dobrodziejstwa tych zysków.
