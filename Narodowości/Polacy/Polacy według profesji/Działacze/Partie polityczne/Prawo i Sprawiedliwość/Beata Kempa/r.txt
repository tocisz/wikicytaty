Section: Beata Kempa / O Beacie Kempie
Autorka: Beata Mazurek
Źródło: http://wpolityce.pl/polityka/198085-beata-odpowiada-beacie-mazurek-wysyla-do-kempy-list-otwarty-szkoda-patrzec-na-twoja-kompromitacje Mazurek wysyła do Kempy list otwarty: „Szkoda patrzeć na Twoją kompromitację”, 28 maja 2014

Rozprawiasz dużo o honorze, a fakty są takie, że to Ty zostawiłaś Prawo i Sprawiedliwość oraz Prezesa Jarosława Kaczyńskiego w najtrudniejszym momencie, zaraz po katastrofie smoleńskiej, kiedy zginął śp. Prezydent Lech Kaczyński, Jego małżonka i wielu naszych przyjaciół. Zamiast pomóc, Ty razem ze swoimi towarzyszami knułaś jak zaszkodzić Prawu i Sprawiedliwości. Partii, dzięki której sprawowałaś funkcję wiceministra sprawiedliwości oraz posła na Sejm. Jaka jest Twoja wartość w polityce, mogliśmy się przekonać parę dni temu. Wyborcy powiedzieli wam nie. Dlatego, że ludzie nie zgadzają się na kłamstwo, brak honoru, niepohamowane ambicję i fałsz.
