Section: Janusz Marchwiński
Źródło: Ani tu, ani tam Krystyna Naszkowska, Wielka Litera
Zobacz też: Jarosław Kaczyński, PiS

Władza PiS nie przeraża mnie z wielu powodów. Mam siedemdziesiąt lat, Kaczyński jest zaledwie o rok młodszy. Jak długo to może potrwać? Przecież to, co on robi, w niesłychany sposób go eksploatuje i wyniszcza. To jest facet emocjonalny, jego potrafią wyprowadzić z równowagi i doprowadzić do wściekłości jakieś okrzyki Obywateli RP. Poświęca na to mnóstwo energii życiowej i jeszcze na dodatek musi tłumić wszystkie ruchy odśrodkowe, które są w PiS. Jak długo może to robić? Kiedy go zabraknie, a to może się stać w każdej chwili, PiS się rozpadnie. Tam nie ma nikogo, kto by miał potencjał intelektualny, by to wszystko z powrotem zebrać do kupy. Tego rodzaju konstrukcji, jaką stworzył Kaczyński, nie sposób utrzymać na dłużą metę, dlatego że występuje po pewnym czasie rodzaj biologicznej degradacji, kończy się energia scalająca – bo jest energią negatywną. [...] Jeżeli w ogóle klasyfikować partię, którą stworzył Kaczyński, jest to właśnie postkomuna w najczystszej formie. Może oni nie zdają sobie z tego sprawy, jak bardzo są postkomunistyczni.
