Section: Danuta Hojarska /  / O
Opis: o swoim zmarłym mężu.
Źródło: „Gazeta Wyborcza”, 13 lutego 2006
Zobacz też: Renata Beger

Od tego dnia, jak go zobaczyłam nieżywego, nigdy nie zasypiam przy zgaszonym świetle. Kiedyś myślałam, że zamordowali go za Samoobronę. Albo z mojego powodu… Teraz myślę, że mógł mieć jakąś własną tajemnicę. Ale pewna jestem jednego – to nie była zwykła śmierć, tylko morderstwo. Dlaczego nie zostawił żadnego listu, jakby miał się zabić? Dlaczego dowód i paszport po wyciągnięciu z wody były jak nowe? Dwóch jasnowidzów przepowiedziało, że to było morderstwo. Zabili go, gdzieś trzymali, potem włożyli dokumenty i do wody… Jeden jasnowidz mnie ostrzegł, że jak będę głośno mówić o tej zbrodni, to mnie też grozi niebezpieczeństwo. Trzy lata temu wspomniałam o Ryśku z sejmowej trybuny. Poszłyśmy potem z Renatką Beger do mojego pokoju, na telewizorze miałam kolekcję porcelanowych słoników. Nagle same z siebie, trach, lecą na ziemię i rozsypały się w proszek. To było ostrzeżenie od Ryśka.
