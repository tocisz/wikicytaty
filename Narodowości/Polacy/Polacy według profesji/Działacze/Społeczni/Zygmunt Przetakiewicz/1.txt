Section: Zygmunt Przetakiewicz / Od ONR-u do PAX-u
Źródło: s. 36.

1 maja 1937 roku zaatakowaliśmy pochód Bundu (żydowscy socjaliści) na Nalewkach czy Smoczej. Atak polegał na oddaniu w górę strzałów, aby wywołać popłoch i zamęt. Bojowcy Bundu odpowiedzieli również strzałami w górę i na tym się skończyło. Już po wojnie zaczęto twierdzić, że zginęło wtedy dziecko żydowskie. Wówczas nic nam nie było wiadome, choć teoretycznie ktoś mógł być raniony, bo po obu stronach ulicy stały wysokie kamienice, a na balkonach kręciło się trochę ciekawskich. W każdym razie pragnę mocno podkreślić, że nigdy naszym celem nie było zabijanie, chodziło o efekt propagandowy i psychologiczny.
