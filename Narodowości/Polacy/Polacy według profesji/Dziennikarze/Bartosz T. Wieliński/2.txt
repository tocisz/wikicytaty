Section: Bartosz T. Wieliński
Źródło: http://wyborcza.pl/1,75968,20711280,parys-rozbija-nato.html Parys rozbija NATO, wyborcza.pl, 19 września 2016
Zobacz też: Jan Parys, NATO

[G]dy Jan Parys, dawniej minister obrony narodowej, dziś szef gabinetu politycznego MSZ, na konferencji w Kownie wypalił, że polskich żołnierzy będzie trudno przekonać, by bronili kraje bałtyckie przed rosyjską agresją - zrobiło się straszno. Jako powód podał to, że Litwa łamie prawa polskiej mniejszości. (...) Nasza dyplomacja przez dwa lata walczyła, by w obliczu rosyjskiej agresji na Ukrainę NATO wysłało na wschodnią flankę żołnierzy. Targi trwały do samego końca. Ostatecznie na warszawskim szczycie Sojusz Północnoatlantycki zdecydował się rozlokować w krajach nadbałtyckich i Polsce kilkanaście tysięcy żołnierzy, z czego większość będzie stacjonować w naszym kraju. Polska, walcząc o to, szermowała hasłem solidarności, jaką wobec zagrożenia bezwzględnie powinny okazywać sobie kraje zachodniej wspólnoty. Parys swoją do cna niemądrą wypowiedzią te wysiłki przekreślił. Jak bowiem przekonać do pomocy Polsce Włochów, Niemców czy Hiszpanów, skoro Polska nie chce bronić malutkiej Litwy?
