Section: Jan Pawlicki / O Janie Pawlickim
Autor: Tomasz Piątek
Źródło: http://wyborcza.pl/1,75968,19483485,nic-nie-boli-tak-jak-dialog-nic-tak-nie-boli-beaty-kempy.html#ixzz3xLF7PYgt Nic nie boli tak jak dialog. Nic tak nie boli Beaty Kempy, wyborcza.pl, 15 stycznia 2016

Natomiast jeśli chodzi o szefa Programu 1 TVP Jana Pawlickiego, to do jego uczuć wyższych nie apelujcie nigdy. A szczególnie 17 czerwca. Tego dnia zeszłego roku biały rasista w amerykańskim mieście Charleston zabił dziewięć osób modlących się w "czarnym" kościele (w tym pastora i stanowego senatora). Sprawca wyznał, że chciał wywołać wojnę rasową. W reakcji na to wydarzenie Amerykanie w południowych stanach zaczęli spontanicznie ściągać wiszącą tu i ówdzie flagę Konfederacji Południa. Bo przed 150 laty była ona sztandarem rebeliantów broniących niewolnictwa i nierówności rasowej, a dzisiaj też nagminnie używają jej rasiści. Tak zareagowali Amerykanie, ale nie Pawlicki. Pawlicki zaraz po masakrze w Charlestonie zrobił sobie z tej flagi zdjęcie profilowe na Facebooku. Gdy zaczęto mu wytykać, że to zbyt śmiałe posunięcie, Pawlicki odpowiedział, że kocha południowych rebeliantów, ponieważ bili się o wolność
