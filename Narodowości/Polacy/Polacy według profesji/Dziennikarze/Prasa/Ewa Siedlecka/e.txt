Section: Ewa Siedlecka / O Ewie Siedleckiej
Opis: z uzasadnienia przyznania Ewie Siedleckiej w kwietniu 2017 Nagrody im. ks. Józefa Tischnera.
Źródło: http://nagrodatischnera.pl/laureaci/2017/ewa-siedlecka Ewa Siedlecka, nagrodatischnera.pl, 4 kwietnia 2017.
Zobacz też: Józef Tischner

W kategorii publicystyki lub eseistyki na tematy społeczne, która uczy Polaków przyjmować „nieszczęsny dar wolności”, nagrodę otrzymała Ewa Siedlecka za wnikliwe artykuły na temat sporu o Trybunał Konstytucyjny, w których ujawniała i komentowała przypadki naruszenia praworządności. Z jej analiz, niewygodnych dla wszystkich stron politycznego konfliktu, przebija obywatelska troska o jakość prawnych standardów w Polsce. (...) Posiadła umiejętność niezwykle klarownego i bezstronnego wykładania skomplikowanej materii prawnej i politycznej, nie tracąc z oczu żadnych ważnych szczegółów, a zarazem stale odnosząc się do podstawowych zasad demokracji i państwa prawa. Jej publicystyka jest znakomitą szkołą świadomości prawnej.
