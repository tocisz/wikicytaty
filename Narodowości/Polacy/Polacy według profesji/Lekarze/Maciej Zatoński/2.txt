Section: Maciej Zatoński
Źródło: Aneta Augustyn, http://wroclaw.wyborcza.pl/wroclaw/1,35771,8806100,Nie_ma_medycyny_alternatywnej__jest_wyludzanie_kasy.html Nie ma medycyny alternatywnej, jest wyłudzanie kasy, wroclaw.wyborcza.pl, 12 grudnia 2010

Nie ma medycyny alternatywnej, jest tylko alternatywne wyłudzanie pieniędzy. Medycyna to twarda, oparta na empirii nauka, która powinna polegać na stosowaniu właściwych środków do poprawy stanu zdrowia pacjenta. Gdyby już używać pojęcia "medycyna alternatywna", to powinno ono oznaczać najwyżej inną możliwość leczenia, ale o udowodnionej skuteczności. Jeśli na przykład ktoś jest uczulony na penicylinę, alternatywą może być dla niego podanie erytromycyny. Jeśli ktoś ma nowotwór, to - oczywiście tylko w pewnych przypadkach - zamiast zabiegu chirurgicznego można alternatywnie spróbować radioterapii. A nie okładów z liści kapusty czy picia soku z buraków, co w Polsce jest dość powszechną domową metodą walki z nowotworem. W każdym razie dla większości oficjalnych terapii alternatywa nie istnieje.
