Section: Adam Chętnik / Puszcza Kurpiowska (1913)

(…) wielu ciemnych ludzi gniewa się za to, gdy ich kto nazwie „Puszczakiem” lub tymbardziej „Kurpiem”. Prawda, że ta druga nazwa jest późniejsza i niebardzo właściwa, że się jednak przyjęła i utarła w mowie, to trzeba się z nią zgodzić i nie obrażać za to. Z historyi naszej przeszłości wiemy już, że Kurp to nie zbrodniarz ani tchórz jaki, ale człowiek pracowity i Polak dobry, którzy życia swego brzydkim czynem nie splamił, tchórzem nie był, a Ojczyznę swą kochał i krew za nią przelewał w potrzebie.
