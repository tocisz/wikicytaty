Section: Andrzej Dworak / O Andrzeju Dworaku
Autor: Wojciech Jedliński
Źródło: http://drytooling.com.pl/baza/ludzie/2120-andrzej-dworak Andrzej Dworak, drytooling.com.pl, 26 czerwca 2012

Zachwycał go majestat gór, z upodobaniem słuchał muzyki klasycznej, lecz nie chciał o tym opowiadać. Systematycznie uczył się języków. Skończył ekonomię na Uniwersytecie w Łodzi. Pracował jako kierownik działu w fabryce ubiorów „Pruchnik”. Gdy po wspólnym sezonie tatrzańskim Andrzej nabrał pewności, że stać go na wiele, wdrożył się w wytężający, systematyczny trening i w kolejnym sezonie zimowym z powodzeniem zaatakował Kazalnicę Drogą Momatiuka, wschodnią ścianę Rysów, północno wschodnią ścianę Cubrynki. Latem 1970 roku wspinał się w Dolomitach, będąc uczestnikiem prestiżowego, centralnego wyjazdu.
