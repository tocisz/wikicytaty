Section: Danuta Hübner
Źródło: Nasz kolor w Unii, rozmawia Joanna J. Mizgała, PIW, Warszawa 2006, s. 11.

Akceptując różnorodność, jednocześnie szukamy tego, co jest wspólne. Co jest takie same i u nas, i u nich. W rezultacie, przez poszukiwanie tego, co wspólne, przez szukanie tego, co w tej różnorodności nas łączy, docieramy do wartości. Jestem gorącą zwolenniczką mówienia o wartościach, stałego pamiętania o wspólnych europejskich wartościach. Wbrew pozorom ludzi wyznających wartości, które dla nas w Europie są ważne, nie jest wcale tak dużo w świecie i dlatego warto o nich mówić.
