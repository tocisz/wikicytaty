Section: Gabriela Masłowska
Źródło: http://orka2.sejm.gov.pl/Debata6.nsf/cf6cd6bc70d259a4c125738c004d6617/507b953d372c294fc1257881002c6605?OpenDocument wystąpienie na posiedzeniu Sejmu, 28 kwietnia 2011
Zobacz też: Donald Tusk

Powiem państwu bardzo wyraźnie: jeżeli Unia ma prawo do tego, aby o czymś decydować, wspierać, koordynować lub uzupełniać, to niestety z dużym prawdopodobieństwem można powiedzieć, że będzie to czynić, i to bardzo intensywnie. Unia w swej obecnej wersji jest niestety ogromnie nienasycona. Dlatego jestem zbulwersowana podpisaniem przez rząd Donalda Tuska paktu Euro Plus. Skoro rząd nie musiał tego robić, to po co to uczynił? Pakt daje Unii do ręki narzędzia, za pomocą których może ona w szerszym niż dotychczas stopniu ingerować w polskie sprawy. W pakcie stwierdza się bowiem, że podjęte zostaną szczególne działania wykraczające poza działania już istniejące.
