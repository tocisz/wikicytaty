Section: Maria Mach
Źródło: Aleksandra Szyłło, Godzina wychowawcza. Rozmowy o polskiej szkole, Wydawnictwo Czarne, Wołowiec 2017, ISBN 978-83-8049-457-2, s. 122.

Sokrates wcale nie miał najobszerniejszej wiedzy spośród swoich rówieśników zajmujących się nauczaniem. Można powiedzieć, że w porównaniu z niektórymi miał spore braki. Wyróżnia i unieśmiertelnia go nade wszystko poziom jego uczniów. Sokrates zachęcał do myślenia i uczył formułować pytania. Umiejętność dobrego sformułowania pytań to dziś jedna z najistotniejszych spraw w nauce. Nieraz trudniejsza niż znalezienie odpowiedzi. Tymczasem szkoła nie pyta, tylko odpytuje. Wie pani, jaka jest różnica?
