Section: Jerzy Eisler
Źródło: rozmowa Adama Leszczyńskiego, http://wyborcza.pl/alehistoria/1,121681,13487454,Marcowi_buntownicy.html Marcowi buntownicy, „Ale Historia”, wyborcza.pl, 1 marca 2013.
Zobacz też: antysemityzm, marzec 1968

O tym, kto był Żydem, decydowano arbitralnie, niezależnie od tego, kim się taki człowiek czuł. Jeśli ktoś został wskazany – daremny wysiłek. Znam historię człowieka, którego w marcu 1968 r. zaczęto indagować o wygląd. Gdy ten się zorientował, o co chodzi, zaczął udowadniać, że pochodzi z niemieckiej szlachty w Kurlandii. Pokazał papiery w komisji zakładowej, w której zasiadali ludzie z SB, komitetu PZPR, dyrekcji. Na to usłyszał: „P..., my chyba lepiej wiemy, kto jest Żydem, a kto nie”. I naturalnie wyleciał z pracy.
