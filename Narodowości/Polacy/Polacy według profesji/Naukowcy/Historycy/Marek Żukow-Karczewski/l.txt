Section: Marek Żukow-Karczewski / N
Źródło: http://pbn.nauka.gov.pl/sedno-webapp/works/508860 Ogrody i sady w dawnej Polsce, „Aura” nr 11, listopad 1987, s. 17-18.
Zobacz też: ogród, natura, przyroda

Niekiedy człowiek zdaje się sądzić, iż twory jego cywilizacji nie mają sobie równych odpowiedników. Lecz, gdy upoiwszy oko barokową lub klasycystyczną fasadą pałacu, zagłębimy się w cienistą aleję ogrodową, gdy zamknie się za nami zielone listowie i ogarnie nas najpiękniejsza muzyka przyrody - cisza, przerywana jedynie śpiewem ptaków, wypadnie nam chyba zweryfikować dotychczasowe poglądy. Natura bowiem najlepszym i najmądrzejszym jest architektem i urbanistą.
