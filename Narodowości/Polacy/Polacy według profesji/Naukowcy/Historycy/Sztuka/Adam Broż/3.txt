Section: Adam Broż
Źródło: Skuterem przez świat starożytny..., op. cit., s. 259–268.

Italię uważałem za kraj wypadowy na Europę i na obszar basenu Morza Śródziemnego. Postanowiłem objechać granice dawnego Cesarstwa Rzymskiego i muszę przyznać, że w dużej mierze mi się to udało. Jako środek lokomocji służył mi skuter, dzięki czemu podróż była tania i mogłem dużo obejrzeć, poczynając od północnej Europy, gdzie koło Frankfurtu przebiegała granica Cesarstwa, aż po północną Afrykę.
