Section: Jarosław Szymanek / O Jarosławie Szymanku
Autor: Krzysztof Burnetko, http://www.polityka.pl/tygodnikpolityka/kraj/1689464,1,eksperci-o-obradach-w-sali-kolumnowej-inspiracja-internet.read Eksperci z Facebooka, polityka.pl, 7 stycznia 2017.
Zobacz też: kryzys sejmowy w Polsce, kryzys wokół Trybunału Konstytucyjnego w Polsce

Inny z ekspertów, dr hab. Jarosław Szymanek, prócz pracy na Uniwersytecie Warszawskim jest też zatrudniony jako „główny specjalista ds. społecznych” w Biurze Analiz Sejmowych, czyli instytucji zamawiającej ekspertyzę. Co też znaczące, po odwołaniu w marcu 2016 r. wszystkich członków komitetu redakcyjnego „Przeglądu Sejmowego” (należeli doń m.in. zwalczani prze PiS sędziowie Trybunału Konstytucyjnego) wszedł do nowego komitetu redakcyjnego czasopisma. Został również wtedy powołany przez marszałka Marka Kuchcińskiego do zespołu prawników mających analizować „sytuację wokół Trybunału”. Tak się złożyło, że podobnie jak obóz rządzący uznali oni potem za „nierzetelne” argumenty wysuwane wobec władz RP przez Komisję Wenecką oraz przekonywali, że prezes TK ma obowiązek dopuścić do orzekania sędziów nominowanych przez PiS.
