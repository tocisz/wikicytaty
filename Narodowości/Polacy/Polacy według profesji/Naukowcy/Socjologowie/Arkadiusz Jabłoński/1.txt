Section: Arkadiusz Jabłoński / O Arkadiuszu Jabłońskim
Autor: Antoni Dudek
Źródło: http://wyborcza.pl/7,75398,24744491,antoni-dudek-propaganda-w-tvp-musi-byc-siermiezna-gdyby-to.html Agnieszka Kublik Antoni Dudek: Propaganda w TVP musi być siermiężna. Gdyby to było nieskuteczne, już dawno nastąpiłaby zmiana, wyborcza.pl, 2 maja 2019.
Zobacz też: Wiadomości (program informacyjny)

Jeśli chodzi o tzw. ekspertów ze świata akademickiego, to tutaj najczęściej pojawia się dr hab. Arkadiusz Jabłoński z KUL, socjolog. Widzę go w „Wiadomościach” kilka razy w tygodniu. Ostatnio widziałem go nawet w dwóch zupełnie różnych materiałach w tym samym wydaniu. I w tym wypadku nawet nikt sobie nie zadał trudu, żeby go przebrać. Generalnie ten socjolog komentuje albo że opozycja jest nieudolna i zdradziecka, albo że rząd prowadzi słuszną politykę, a jego kolejne posunięcie są bardzo celne, trafne i Polacy to docenią. To dla mnie kolejny dowód słabości warsztatowej.
