Section: Marek Prawda
Źródło: Magdalena Cedro, Grzegorz Osiecki, https://serwisy.gazetaprawna.pl/ekologia/artykuly/1432252,dzialania-ue-ws-klimatu-wywiad-marek-prawda.html Działamy w stanie przerażenia (wywiad z Markiem Prawdą), „Dziennik Gazeta Prawna” nr 188 (5090), 27–29 września 2019, s. 22–23.

W przeszłości większość w izbie miały dwie siły polityczne – chadecja i socjaldemokracja. Rozwój sytuacji był więc przewidywalny, co miało też swoje wady – mówiono, że jeżeli ktoś nie należy do mainstreamu chadeckiego lub socjaldemokratycznego, to szanse, aby przeforsował swój postulat, nawet jeśli wysuwał najlepsze pomysły, były nieproporcjonalnie małe. Musiał wejść w porozumienie z najsilniejszymi, innej drogi nie było. To zarzut, który trzeba brać na poważnie. Dotychczasowa sytuacja napędzała też antyeuropejski populizm. Można było dowodzić, że istniejący stan rzeczy jest opresyjny. Że się przedstawia ludziom świat bezalternatywny.
