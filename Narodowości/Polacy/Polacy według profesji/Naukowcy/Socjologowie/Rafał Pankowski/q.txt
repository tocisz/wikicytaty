Section: Rafał Pankowski / Wypowiedzi / W
Źródło: rozmowa Stanisława Skarżyńskiego, http://wyborcza.pl/7,75968,22927254,robert-winnicki-powinien-zlozyc-mandat-poselski-mowi.html Robert Winnicki powinien złożyć mandat poselski - mówi „Wyborczej” prof. Rafał Pankowski z Nigdy Więcej, wyborcza.pl, 21 stycznia 2018.
Zobacz też: prawica

W Polsce zatarło się ważne rozróżnienie między prawicą skrajną, nacjonalistyczną i rasistowską a prawicą demokratyczną i konserwatywną. To rozróżnienie jest bardzo ważne w demokratycznym społeczeństwie. Przecież trudno nam sobie wyobrazić, żeby chrześcijańsko-demokratyczni posłowie partii Angeli Merkel albo brytyjscy konserwatyści demonstrowali z neofaszystami, a w Polsce mamy z tym od kilku lat do czynienia co roku podczas Marszów Niepodległości 11 listopada w Warszawie, niektórzy politycy PiS i Kukiz'15 idą wtedy ramię w ramię z neofaszystami i ONR-owcami.
