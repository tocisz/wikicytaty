Section: Stanisław Wyspiański / O Stanisławie Wyspiańskim
Autor: Wanda Siemaszkowa, Wyspiańskiemu – Teatr Krakowski (1932)
Opis: o Weselu.

W teatrze chodzą słuchy, że blady poeta Wyspiański złożył nową rzecz dyrekcji, że sam na głos czyta Dyrektorowi i plotka krąży, że biedny pan Józef zamęczony jest tym czytaniem czegoś, co nie jest sceniczne, że włażą po dwoje po to, aby zaraz wyjść, że coś tam bają… ni do rymu, ni do sensu.
