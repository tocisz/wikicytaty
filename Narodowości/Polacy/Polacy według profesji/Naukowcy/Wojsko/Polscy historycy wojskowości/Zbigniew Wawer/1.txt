Section: Zbigniew Wawer
Źródło: http://dzieje.pl/aktualnosci/prof-z-wawer-polska-armia-nie-zapomniala-o-osiagnieciach-dywizji-gen-maczka Prof. Z. Wawer: polska armia nie zapomniała o osiągnięciach dywizji gen. Maczka, dzieje.pl, 25 lutego 2017.
Zobacz też: Stanisław Maczek, Stefan Rowecki

Doświadczenia w dowodzeniu bronią pancerną przez ówczesnego pułkownika Maczka mają swój początek w 1938 r., gdy został dowódcą zmotoryzowanej 10 Brygady Kawalerii, którą powołano rok wcześniej. Była to druga jednostka w polskim wojsku, po Warszawskiej Brygadzie Pancerno-Motorowej dowodzonej płk. Stefana Roweckiego, która miała sprostać przeciwnikowi uzbrojonemu w broń pancerną. Miały one być zalążkiem późniejszych polskich sił pancernych, choć jeszcze nie w pełni opartych na broni pancernej, ale w całości zmotoryzowanych i odpowiadających podobnym jednostkom niemieckim. Oczywiście w momencie wybuchu wojny dysponowaliśmy tylko dwoma takimi brygadami.
