Section: Krystian Zimerman
Źródło: http://www.jmc.pl/produkcje/pfo/pl-win/gazety/gloswielkopolski170999.htm Mój przyjaciel fortepian, „Głos Wielkopolski”, 17.09.1999

W czasach mojego dzieciństwa niewiele było zabawek, które by mnie zajmowały. Fortepian był więc dla mnie wszystkim – zabawką, koniem, ale i miejscem na którym można się było położyć. Albo na górze, albo pod spodem – i zrobić z tego namiot. A przy okazji wydawał dźwięki. Później okazało się też, że nie tylko wydaje dźwięki, ale i potrafi okazywać emocje. Pokazać, że coś jest smutne, a coś wesołe. Nie wiedziałem jeszcze wtedy, że to się nazywa: komponowanie.
