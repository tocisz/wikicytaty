Section: Piotr Gliński / O Piotrze Glińskim
Autor: Marian Wołkowski-Wolski
Źródło: http://www.rp.pl/Sztuka/304229949-Prof-Marian-Wolski-Dama-z-gronostajem-byla-chroniona-przez-prawo.html Prof. Marian Wolski: „Dama z gronostajem” była chroniona przez prawo, rp.pl, 23 kwietnia 2018

Minister Gliński chciał się spotkać z Czartoryskim wieczorem w restauracji, a nie u siebie w ministerstwie w ciągu dnia. Chciał, żeby spotkanie odbyło się bez przedstawicieli fundacji, tłumacza, prawnika. Oferował swojego tłumacza i prawnika. (…) 11 maja 2016 roku minister z mównicy sejmowej, przedstawiając audyt rządów PO-PSL, powiedział, że jednym z zaniedbań poprzedników jest nierozwiązanie sprawy Muzeum Książąt Czartoryskich i stwierdził, że sprawa jest pilna, gdyż „Dama z gronostajem” jest zagrożona, jeśli chodzi o stan posiadania. 30 czerwca wystosował bezpośrednio do Czartoryskiego list, w którym zaproponował zakup zbiorów, prosząc o pomijanie w dalszych kontaktach zarządu fundacji. (…) Premier Gliński zaproponował kupno dzieł z kolekcji Czartoryskich niewłaściwej osobie, bo właścicielem była instytucja, a nie osoba fizyczna.
