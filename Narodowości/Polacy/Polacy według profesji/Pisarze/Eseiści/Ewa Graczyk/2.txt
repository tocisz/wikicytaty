Section: Ewa Graczyk
Źródło: Ewa Graczyk, http://wyborcza.pl/7,75968,24913013,nie-przepraszam-za-wagine.html Nie przepraszam za waginę, wyborcza.pl, 19 czerwca 2019.
Zobacz też: konformizm

Poddawanie się szantażowi, polegającemu na tym, że w stosownej dla siebie chwili ktoś po prawej stronie krzyczy, że żąda obrony swoich uczuć religijnych (bez względu na to, jakie one są, byle podał je za katolickie), wymusza bezwzględne posłuszeństwo władzy pod dwoma postaciami: tronu i ołtarza. Zarówno gdy chronimy „uczucia religijne”, nie zaglądając im w zęby, jak i wtedy, gdy realizujemy niewypowiedziane jeszcze życzenia władzy zmierzającej ku autorytaryzmowi, przekształcamy się w niezróżnicowany, uległy tłum, w roztopione w masie ludzkie drobiny, które nie wiedzieć kiedy zaczynają wykonywać każdy rozkaz, niezauważalnie przechodząc od konformizmu do podłości.
