Section: Eroica (film) / O filmie
Autor: Juliusz Kydryński, Dwie komedie wesołe i dwie tragiczne, http://mbc.malopolska.pl/dlibra/doccontent?id=14898 „Życie Literackie” nr 4, 26 stycznia 1958, s. 9.
Zobacz też: Edward Dziewoński, Kazimierz Rudzki

(…) anonsując Eroicę jako istotne wzbogacenie szeregu pozytywnych pozycji naszej kinematografii – zwracam uwagę na szczególne jej zalety, do których zaliczam: całą fotografię filmu, bardzo dobry (nareszcie!!!) dialog i kilka sekwencji bardzo wysokiej klasy (…).
Przyznaję jednak, że wolałbym, aby Eroiki nie psuł… sam tytuł oraz pretensjonalność używania terminów muzycznych dla nazwania nowel, ale (…) darowuję chętnie te braki za ś w i e t n ą grę E. Dziewońskiego (…), J. Nowaka (…), J. Kosteckiego (…), a przede wszystkim jedynego, niezastąpionego i niepowtarzalnego Kazimierza Rudzkiego (…).
