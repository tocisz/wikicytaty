Section: Eroica (film) / O filmie
Autor: Jan F. Lewandowski, 100 filmów polskich, wyd. Videograf II, Chorzów 2004, ISBN 8371833261, s. 34.

Film Munka posługuje się groteską i gryzącą ironią (szczególnie w noweli pierwszej), przechodzącą w drugiej noweli w tonację tragiczną. Racjonalista Munk odnosi się do nieodległej wówczas przeszłości wojennej, by polemizować ze skłonnością do jej mitologizowania w duchu heroicznym. Proponuje dyskusję o bohaterstwie czy też bohaterszczyźnie i stara się analizować te pojęcia. Do narodowej mitologii pochodzi z dystansem, polemicznie, ale bez szyderstwa, które tak chętnie mu wmawiano. Mimo to Eroicę przyjęto nader kontrowersyjnie. Niemniej postać bohatera części pierwszej przeszła do legendy polskiego kina. Po latach nawiązał do niej Kazimierz Kutz w telewizyjnym Strasznym śnie Dzidziusia Górkiewicza, a także z Edwardem Dziewońskim w roli tytułowej.
