Section: Mirosław Tryczyk
Źródło: http://docplayer.pl/59405560-Odpowiedz-krzysztofowi-persakowi.html Odpowiedź Krzysztofowi Persakowi, SLH 5/2016 [dostęp: 11 grudnia 2017]

Nigdy nie zamierzałem stworzyć pracy odpowiadającej wymogom formalnym monografii historycznej. Zamierzałem natomiast napisać książkę „do czytania”, po którą sięgną czytelnicy spoza wąskiego grona badaczy zajmujących się w Polsce Zagładą. Z tego też powodu postanowiłem, że nie posłużę się aparatem nauk historycznych i nie zrobię z Miast śmierci przysłowiowej habilitacji. To nigdy nie miało być opasłe i oschłe tomiszcze, po które nie sięgnie nikt spoza Akademii.
