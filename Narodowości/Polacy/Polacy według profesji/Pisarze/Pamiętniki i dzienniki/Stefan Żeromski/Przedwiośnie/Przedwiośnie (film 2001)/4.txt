Section: Przedwiośnie (film 2001) / O Przedwiośniu
Autor: Konrad J. Zarębski
Źródło: Andrzej Kołodyński, Konrad J. Zaręba, Słownik adaptacji filmowych, Wydawnictwo Park Sp. z.o.o., Bielsko-Biała 2005, ISBN 83-7266-322-X, 214.

W finale Cezary Baryka dołącza jednak do robotniczej manifestacji, idzie pod Belweder i ginie od kul oddziału wojska, odgradzającego symbol młodej państwowości od demonstrantów. Decyzja reżysera, by w ten sposób zakończyć opowieść o losach Cezarego Baryki, jest największym odstępstwem Bajona - twierdzącego przy okazji premiery, że w jego filmie nie ma niczego, czego nie byłoby w powieści - nie tylko od treści, ale i od ducha powieści. Wprawdzie pod względem artystycznym takie rozwiązanie nadaje bohaterowi rys szekspirowski, ale pod względem historycznym - choćby w świetle ofiary, złożonej przez młodzież i inteligencję w czasie wojny polsko-bolszewickiej - razi ideologicznym fałszem.
