Section: Augustyn Suski
Źródło: tajna prasa wyd. podczas wojny, cyt. za: Urszula Perkowska, POETA I DZIAŁACZ SPOŁECZNY. Augustyn Suski (1907–1942), „Alma Mater”, nr 100, luty 2008, s. 81.

Ojczyznę kocha każdy. Jakże bowiem nie kochać tego, czego drobnym ułamkiem jesteśmy sami, co przepełnia sobą każdy nasz nerw, każdą drobinę krwi, każdą myśl, pragnienia, każde podświadome drgnienie naszego życia. Ojczyzna jest wszystkim – w czym, naokoło czego, z czego żyjemy.
