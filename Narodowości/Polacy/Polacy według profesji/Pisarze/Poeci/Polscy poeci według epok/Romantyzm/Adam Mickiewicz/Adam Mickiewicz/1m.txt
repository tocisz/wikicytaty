Section: Adam Mickiewicz / O Adamie Mickiewiczu
Autor: Tomasz Łubieński
Źródło: Piotr Goźliński, http://niniwa2.cba.pl/mickiewicz_rzym_kolo_nowogrodka_wywiad.htm Rzym koło Nowogródka, „Gazeta Wyborcza”, 16 października 1998

[Śmierć Mickiewicza była], niezależnie od swojej biologicznej nagłości i gwałtowności, jakby logicznym podsumowaniem sytuacji, w jakiej się znalazł. Mickiewicz widział beznadziejność politycznej sytuacji w Europie. Kilka miesięcy wcześniej zmarła jego żona, poumierali przyjaciele. Wiadomo już było, że wojna krymska nie przyniesie spodziewanego przełomu dla Polski, duch historii został wyciszony. Zaczynała się nowa epoka, w której nie było już dla Mickiewicza roli. Bo zagrał już wszystkie: poety, profesora, rewolucjonisty, dandysa, proroka, polityka. Nie tylko zagrał. Był każdym z nich.
