Section: Katarzyna Gondek
Źródło: Garbaria

Ciało odwracało się ode mnie kawałek po kawałku. Czułam jak się wierci, jak próbuje odłożyć mnie na bok. Nie było między nami zgody. Nie było sekretów. Nie wiedziałam jak z nim rozmawiać, jak walczyć.(...)
Bielizna, buty, makijaż. Wsiąkały we mnie. Niczego nie mogłam z siebie zdjąć. Sukienki, bluzki, swetry doskonale przystosowywały się do ciała, stawały się jego częścią. Myłam się w ubraniu i schłam zadziwiająco szybko. Czy trudno było mi się do tego przyzwyczaić? Skóra szybko przyswoiła nowe warunki, nie miałam wyboru.
