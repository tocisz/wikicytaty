Section: Marlena Zynger
Źródło: Zbigniew Milewski, Artysta pracuje non stop (wywiad z Marleną Zynger), "LiryDram", wyd. specjalne 2015, s. 9.

Nie wyobrażam sobie pisania bez czytania i odwrotnie. Tylko dwustronna wymiana informacji ma sens. Jedynie dialog na poziomie emocjonalnym i intelektualnym prowadzi do pogłębienia wiedzy o człowieku - bardzo złożonym wewnętrznie - oraz o jego środowisku. Jednak, aby doszło do rozmowy w szerszym gronie, niezbędna jest publikacja. I tutaj koło się zamyka. Oczywiście, nie wszystko napisane zasługuje na publikację. Pojawia się tutaj kwestia świadomości oddziaływania wypowiedzianych myśli. Słowa mają przecież ogromną siłę sprawczą. Mogą zrobić tyle samo dobrego, co złego. Jednak świadomość to nie wszystko. Często bowiem twórca jest tylko narzędziem. Nie zawsze jest w stanie zapanować nad czymś co tylko przechodzi przez niego... Ostatnio dużo o tym myślę...
