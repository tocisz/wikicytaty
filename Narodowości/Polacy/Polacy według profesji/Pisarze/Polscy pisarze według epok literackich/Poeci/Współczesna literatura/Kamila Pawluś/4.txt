Section: Kamila Pawluś
Źródło: Maciej Woźniak, http://www.artpapier.com/index.php?page=artykul&wydanie=168&artykul=3577 Kandydka idzie do miasta, ArtPapier nr 1 (217), 1 stycznia 2013

Nigdy nie byłam dobrze ułożona, dlatego nie widzę powodu, by moje wiersze były dobrze ułożone, pełne wdzięku i elegancji. Wciąż mam poczucie, że za cicho krzyczą, tak jak dziewczynki w przedszkolu, które zbyt łatwo (łatwiej niż chłopcy) podporządkowują się regułom. Powiedzmy to jasno – chcę, żeby to, co piszę, było źle wychowane. Również językowo. Nie oznacza to, że naszpikuję tekst przekleństwami albo zrobię w nich akcję w stylu „Fuck for forest”. Są różne rodzaje jechania po bandzie. Cały czas szukam tych, które byłyby dobre dla mnie. I kiedy ktoś mówi, że moja poezja nie jest koncepcyjna czy kontemplacyjna, tylko „pyskata”, to czuję, że to właśnie chciałabym od czytelnika usłyszeć.
