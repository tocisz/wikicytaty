Section: Edwin Bendyk / D
Źródło: http://bendyk.blog.polityka.pl/2012/02/22/rzeszow-i-dolina-lotnicza-perla-w-polskim-folwarku/ Antymatrix, 22 lutego 2012

Dolina Lotnicza to niestety wyjątek na polskiej mapie zaawansowanych technologii. Reguła polega na konserwowaniu modelu gospodarki opartego na konkurowaniu niskim kosztem pracy. Marek Darecki wspomniał, że jego firma ma dwie spółki joint-ventures w Chinach. Tokarze w tych spółkach zarabiają już więcej, niż w Rzeszowie. W ciągu kilku ostatnich lat Chiny przeszły do kolejnego etapu konwergencji z krajami rozwiniętymi i transformują swą gospodarkę w kierunku większej intensywności innowacji. Gospodarkę tę ma w większym stopniu napędzać popyt wewnętrzny. My, dzięki dewaluacji złotego cieszymy się, że tak łatwo eksportować. Kosztem innowacyjności. O wiele szybciej niż zakładaliśmy stajemy się rezerwuarem taniej siły roboczej, już nie tylko dla Zachodu, lecz także dla Chin.
