Section: Jacek Bocheński
Opis: podczas 66. Światowego Kongresu PEN Clubu.
Źródło: http://mbc.malopolska.pl/dlibra/docmetadata?id=61774 „Przekrój” nr 28/2820, 11 lipca 1999, s. 12.

Banałem będzie stwierdzenie, że technika, środki komunikacji i środki przekazu ułatwiły ludziom dostęp do kultury. W ten sposób udało się zdemokratyzować kulturę, ale i skazać ją na klęskę w beznadziejnej konkurencji z głupim i często zbrodniczym kiczem, który zawsze można lepiej sprzedać. Wydaje się więc, że współczesny komercjalizm jest pierwszym w dziejach skutecznym automatem do niszczenia kultury na skalę globalną i że to też należy do bilansu XX wieku.
