Section: Andrzej Mandalian
Źródło: Poemat Odjazdu, Wydawnictwo Sic!, Warszawa 2008.

Z wód płodowych,
z pianą u pyska,
omijając rafy straganów,
kanałami,
przez żerowiska,
przez markety, mety, oiomy,
byle dalej, do dna -
aż pod nim,
równie ślepe co kurier Stroganoff,
ludzie – wraki, łodzie podwodne,
nurkujemy ponad poziomy.
Wynurzenie.
Persykopowa.
Ot i niebo gwiaździste nad nami.
Czyżby w górze ktoś się skapował
– jakiś Strzelec czy Koziorożec -
że z praw boskich – tylko lęk wysokości
nam się został wraz z hormonami
