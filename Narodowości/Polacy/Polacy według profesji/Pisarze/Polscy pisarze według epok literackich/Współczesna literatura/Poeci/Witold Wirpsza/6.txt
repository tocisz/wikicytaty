Section: Witold Wirpsza / O Witoldzie Wirpszy
Autor: Jacek Gutorow, http://tygodnik2003-2007.onet.pl/1563,10249,1256437,1,tematy.html Wielki Wirpsza, „Tygodnik Powszechny” nr 44, 2005.

Wydaje się, że Karpowicz i Wirpsza to wciąż jeszcze poeci przyszłości, a ich wiersze czekają w odwodzie na kolejne pokolenia czytelników. Ale może tak będzie już zawsze? Może siła tych wierszy polega właśnie na tym, że nie sposób ich do końca rozbroić i rozładować? Co raz wydobywamy je na światło dnia, a wtedy okazuje się, że przemawiają do nas językiem, który dopiero niedawno opanowaliśmy i który czekał dopiero na rozwinięcie (…). Nie wszyscy uświadamiają sobie, że w latach 60. Wirpsza wypracował nowoczesny i zupełnie zdumiewający język poetycki, w ramach którego mógł skutecznie polemizować z takimi poetami jak Miłosz (Traktat skłamany) czy Herbert (Sens Fortynbrasa).
