Section: Najgorszy / O Najgorszym
Autor: Marcin T.P. Łuczyński, http://esensja.stopklatka.pl/ksiazka/recenzje/tekst.html?id=3151 Stopniowania ciąg dalszy, esensja.stopklatka.pl, 22 kwietnia 2006

Trylogia łotrzykowsko-heroiczna Waldemara Łysiaka przestała nią być za sprawą jego najnowszej książki pt. Najgorszy, która właśnie wylądowała na księgarskich półkach. Trudno komuś, kto wystrzega się prostych i łatwo ferowanych sądów, jednoznacznie zawyrokować, co ona zawiera: zapis fobii i frustracji, czy imponujący wyraz przenikliwości i genialnego wyczucia w postrzeganiu świata. Na pewno żaden konsument polityki, regularnie łykający prasową i telewizyjną publicystykę, żaden człowiek zadający pytania o naszą rzeczywistość nie powinien przejść obok niej obojętnie. Choćby dlatego, by się stanowczo nie zgodzić z jej treścią.
