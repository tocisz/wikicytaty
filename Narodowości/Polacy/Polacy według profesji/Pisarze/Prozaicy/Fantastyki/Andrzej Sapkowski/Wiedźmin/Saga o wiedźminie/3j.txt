Section: Saga o wiedźminie / Pani Jeziora
Opis: Flourens Delannoy, Bajki i klechdy. Motto rozdziału dziewiątego.

Jedne z płomyczków wysokie były i mocne, świeciły jasno i żywo, inne zaś były malutkie, chwiejne i drgające, a światło ich ciemniało i zamierało. Na samym zaś końcu był jeden płomyczek maleńki i tak słaby, że ledwie się tlił, ledwie pełgał, już to rozbłyskując w wielkim trudzie, już to gasnąc niemalże zupełnie.
– Czyj jest ten gasnący ognik? – zapytał wiedźmin.
– Twój – odrzekła Śmierć.
