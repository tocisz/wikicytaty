Section: Wiedźmin (gra komputerowa) / Azar Javed

– Elfia rasa jest skazana na zagładę i wymarcie. My ludzie, tylko przyśpieszymy nieunikniony proces. Jeśli wykażesz się mądrością i odrzucisz głupie sentymenty, będziesz mógł zobaczyć jak wygląda realizacja Wielkiego Planu. Wielki Plan przewiduje wszystkie możliwe rozwiązania. Proponuję, żebyś mnie wysłuchał, a potem przyłączył się do nas lub chociaż przestał przeszkadzać… Źle nas oceniasz Geralt. Walczysz za cudzą sprawę, w imię jakichś niesprecyzowanych idei. Błądzisz po omacku w labiryncie cudzych intryg, nie dostrzegając sedna sprawy. Nie znasz Wielkiego Planu. Prawda jest taka, że krajem rządzi zdegenerowany monarcha, który pozwalał swojej potwornej córce mordować poddanych przez wiele lat. W trakcie wojny troszczył się tylko o własną koronę Pozwolił Nilfgaardowi splądrować i spalić sąsiednie królestwa, z którymi wcześniej zawarł przymierze. Prości ludzie umierają tam z głodu do dzisiaj. Sam powiedz, warto za niego walczyć? Masz rację to retoryczne pytanie. Jeśli nie Foltest, to kto? Loża Czarodziejek? Nic o niej nie wiesz. Możesz sypiać z Merigold, ale nie masz pojęcia do czego zdolne są te suki. Powiem ci tylko, że wywarły spory wpływ na ostateczny kształt traktatów powojennych. Przesiedlenia, deportacje, „nierozwiązana” sprawa Scoia’tael - to tylko niektóre z ich dokonań…
-- Widzę, że w swoim wywodzie zmierzasz do jakiejś niesamowitej, przełomowej puenty.
-- Salamandra nie jest zła. Nie bardziej, niż to konieczne. Nie bardziej niż wszystkie stronnictwa biorące udział w tym konflikcie. Nie bardziej niż ktokolwiek obdarzony wolą i ambicją, by samemu kształtować swój los!
