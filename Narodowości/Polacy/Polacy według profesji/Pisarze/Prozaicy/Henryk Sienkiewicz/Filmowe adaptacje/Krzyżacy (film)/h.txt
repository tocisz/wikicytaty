Section: Krzyżacy (film) / O Krzyżakach
Autor: Konrad J. Zarębski
Źródło: Andrzej Kołodyński, Konrad J. Zaręba, Słownik adaptacji filmowych, Wydawnictwo Park Sp. z.o.o., Bielsko-Biała 2005, ISBN 83-7266-322-X, 103.

Dysponując bogatym materiałem fabularnym, twórcy skoncentrowali się na wątku osobistego konfliktu rodziny Juranda ze Spychowa z zakonem krzyżackim, który znajduje rozstrzygnięcie pod Grunwaldem. Zgodnie z hollywoodzkimi regułami gatunku Ford pokazał uproszczoną wizję historii, nie wolną od skrótów i rażących uproszczeń, czerpał też z obyczajowej ornamentyki. W efekcie powstało widowisko barwne i w wielu miejscach pociągające, jakkolwiek nie pozbawione błędów i dłużyzn. Położenie nacisku na filmową batalistykę (trwająca kwadrans sekwencja bitwy grunwaldzkiej składa się z kilkuset krótkich ujęć) sprawiło, że blado wypadł między innymi wątek miłości między Danusią i Zbyszkiem. Mimo to film obejrzało 33 mln widzów, co daje Krzyżakom pierwsze miejsce wśród polskich przebojów filmowych wszech czasów.
