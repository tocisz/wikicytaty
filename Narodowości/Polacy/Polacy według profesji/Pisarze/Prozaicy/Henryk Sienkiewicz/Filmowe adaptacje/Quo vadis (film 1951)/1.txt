Section: Quo vadis (film 1951) / O filmie
Autor: Marzena Salwowska, http://kulturadobra.pl/quo-vadis-1951/ Quo Vadis (recenzja), kulturadobra.pl, 20 kwietnia 2019

Film ten jest oczywistą klasyką chrześcijańskiego kina, na dodatek zrealizowany został z epickim rozmachem. Jednoznacznie tradycyjnie chrześcijańskie i moralne przesłanie łączą się tu z wysokimi walorami artystycznymi, o co we współczesnym, niedofinansowanym kinie tego rodzaju, niestety coraz trudniej. Warto zobaczyć ten film chociażby po to, żeby uświadomić sobie, że jeszcze w latach 50-tych ubiegłego wieku Hollywood inwestowało gigantyczne fundusze i zatrudniało czołowych twórców przy produkcjach, które w sposób otwarty, jednoznaczny i ortodoksyjny pokazywały chrześcijaństwo. Co się więc stało, że taką sytuację coraz trudniej sobie wyobrazić?
