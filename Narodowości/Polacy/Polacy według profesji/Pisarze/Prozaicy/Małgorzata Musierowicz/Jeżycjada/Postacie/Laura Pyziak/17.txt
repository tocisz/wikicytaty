Section: Laura Pyziak / O Laurze Pyziak
Źródło: Sprężyna, op. cit., s. 41, 42.

Z Laurą sprawy wyglądały tak, że nie należało gadać za wiele. Należało tylko czuć i wspierać, być blisko, lecz zarazem – w pewnym dystansie, nie narzucać się i uruchamiać odbiór intuicyjny, pozwalać jej grać pierwsze skrzypce, lecz nie dać sobą dyrygować. I zawsze, zawsze pamiętać o tym, że to odepchnięte przez ojca dziecko najbardziej na świecie boi się odrzucenia – chociaż najczęściej działa tak, by tę właśnie reakcję sprowokować.
