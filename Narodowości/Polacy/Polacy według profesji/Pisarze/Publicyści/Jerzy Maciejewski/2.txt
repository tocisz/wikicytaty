Section: Jerzy Maciejewski
Opis: o pacyfikacji wsi ukraińskich na Wołyniu i Tarnopolszczyźnie w listopadzie 1919 roku.
Źródło: Igor Rakowski-Kłos, http://wyborcza.pl/alehistoria/7,121681,25387153,rekwiruje-sie-co-sie-da-gdzies-w-kaciku-gwalci-dziewczeta.html#S.W-K.C-B.4-L.1.maly "Rekwiruje się, co się da, gdzieś w kąciku gwałci dziewczęta". Polska w listopadzie 1919 r. oczami świadków, „Ale Historia”, wyborcza.pl, 9 listopada 2019.

Widziałem natomiast taką scenę. Przed chatą stał chłop, lat 50, w kożuchu. Zbliżył się do niego hallerczyk i czy to chciał zapalić strzechę, czy zdjąć kożuch ze starego, dość że tamten wzniósł ręce błagalnie i prosił o litość. Potem widziałem, jak żołnierz ujął karabin za lufę, wzniósł kolbę ku górze. Chłop zasłonił twarz rękoma… Ja się odwróciłem i usłyszałem głuchy trzask! Inny się chwalił, że jak „dźgnął” chłopa bagnetem w „kołdun”, to aż o ścianę się otrze oparło. Mordercy! Rozumiem zabijanie ludzi w czasie bitwy, rozumiałbym zemstę tuż po napadzie, ale tak mordować na zimno – nie!
