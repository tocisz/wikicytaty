Section: Norbert Barlicki
Źródło: http://lewicowo.pl/do-towarzyszy-robotnikow-z-tzw-lewicy-pps-list-otwarty/ Do towarzyszy robotników z tzw. Lewicy PPS. List otwarty, 1915; w: Muszą zamilknąć spory na lewicy. Wybór pism, Książka i Wiedza, Warszawa 1980.
Zobacz też: proletariat

Proletariusz polski ma poczucie swojej historycznej i kulturalnej odrębności. Proletariusz polski jak nikt inny odczuł i odczuwa boleśnie rozdarcie naszej ojczyzny, zwłaszcza teraz, gdy musi pod rozkazami najeźdźców wbijać bagnet w pierś swojego brata. Proletariusz polski we wszystkich trzech dzielnicach był torturowany obcymi ustawami, które go podporządkowywały wymaganiom Petersburga, Berlina lub Wiednia, lecz tylko nie Warszawy. W zatargi proletariusza polskiego z fabrykantami zawsze wdawały się rządy obce i rozstrzygały te spory niejednokrotnie przy pomocy kuli i kibitki lub też konstytucyjnych ograniczeń wrogich Polakowi.
