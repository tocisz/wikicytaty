Section: Ryszard Gontarz / O Ryszardzie Gontarzu
Autor: Wojciech Maziarski
Źródło: https://wyborcza.pl/7,75968,23839996,ubeckie-wzory-karnowscy-pisza-nowy-rozdzial-hanby-polskiej.html Ubeckie wzory. Karnowscy piszą nowy rozdział hańby polskiej publicystyki, wyborcza.pl, 30 sierpnia 2018.
Zobacz też: Marzec 1968, PRL, propaganda, Uniwersytet Warszawski

Najnikczemniejsi funkcjonariusze propagandy przechodzą do historii. Pamiętamy o postaciach takich jak Ryszard Gontarz, który w marcu 1968 r., gdy reżimowe bojówki pałowały studentów, pisał: „Czas ujawnić źródła zła, pokazać fakty i nazwać po imieniu inicjatorów zajść, ich cele i metody. (...) Dziś już nie ulega dla nikogo najmniejszej wątpliwości, że za ekscesami na Uniwersytecie Warszawskim stoją właśnie oni oraz ich aktualni sojusznicy polityczni (...), których z pełną odpowiedzialnością określam mianem wrogów Polski Ludowej”.
