Section: Lepszy
Źródło: s. 111–112.

Jeden wojskowy zamach i jeden ślub wyrządziły mi ogromną przysługę – dały mi ostateczny impuls do zerwania z kolejną profesją, z profesją, która niszczyła moją sferę prywatności, bo robiła ze mnie człowieka publicznego. Nie można być człowiekiem publicznym i człowiekiem wolnym, tak jak nie można być dziewicą w publicznym domu. Obecny w mediach – byłem publiczny. Nieobecny – jestem wolny. Książki to co innego, pisze się je we własnej wieży, na własnych, a nie cudzych łamach, potem one idą w świat, a ja w wieży zostaję, w jej zamknięciu i cieniu. Studenci, których uczę, to ptaki, które karmię z mojej wieży. I tylko to mi odpowiada.
