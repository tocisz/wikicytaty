Section: Bogusław Kowalski
Źródło: http://orka2.sejm.gov.pl/Debata6.nsf/cf6cd6bc70d259a4c125738c004d6617/465a33c3d7ed6ae4412577ff003a315d?OpenDocument sejm.gov.pl, Informacja ministra infrastruktury w sprawie sytuacji w PKP w związku z wprowadzaniem nowego rozkładu jazdy pociągów oraz warunkami podróżowania pasażerów. 17 grudnia 2010
Zobacz też: Polskie Koleje Państwowe, Cezary Grabarczyk

Najgorsza w tym wszystkim, co się stało, jest kwestia dotycząca wizerunku polskich kolei, które obywatelowi kojarzą się z polskim państwem, a więc również wizerunku polskiego państwa. Pogorszenie wizerunku polskich kolei odbywa się w sytuacji, kiedy rynek europejski jest otwarty i – o czym wszyscy wiemy – konkurencja w różnych obszarach, choćby w zakresie transportu towarowego i pasażerskiego, szykuje się do wejścia na rynek polski i tylko czeka na nasze błędy, na pańskie błędy, na błędy pańskich ludzi, żeby jeszcze bardziej kolej skompromitować, żeby jeszcze łatwiej ten rynek sobie podporządkować. Pogorszenie wizerunku stanowi największą stratę, dlatego że bardzo trudno będzie to odwrócić. Jeżeli podróżni i obywatele stracą zaufanie do przewoźnika, a w zasadzie do państwa, które nie potrafi sobie z powyższymi problemami poradzić, to takie straty będą nieodwracalne i trudne do nadrobienia.
