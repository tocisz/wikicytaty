Section: Filip Adwent / O Filipie Adwencie
Autor: Janusz Wojciechowski
Źródło: http://www.naszdziennik.pl/index.php?typ=po&dat=20090603&id=po01.txt Sponiewierana pamięć Filipa Adwenta, naszdziennik.pl, 3 czerwca 2009

Miałem honor blisko współpracować z posłem Adwentem w europarlamencie. Pracowaliśmy razem w Komisji Rolnictwa i Rozwoju Wsi. Był jednym z najbardziej pracowitych posłów. Ten polski patriota w każdym swoim wystąpieniu na posiedzeniach komisji upominał się o równe prawa dla Polski, o godne traktowanie polskich rolników. Lekarz z zawodu zadziwiał doskonałą znajomością problemów polskiej i europejskiej wsi. Znakomicie władał językiem francuskim i często zabierał głos właśnie w tym języku, aby skuteczniej przekonywać francuskojęzycznych posłów do naszych racji. W europarlamencie cieszył się dużym szacunkiem i prestiżem. Bardzo go potem brakowało w walce o polskie sprawy.
