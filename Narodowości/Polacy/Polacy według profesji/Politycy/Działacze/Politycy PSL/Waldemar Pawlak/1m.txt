Section: Waldemar Pawlak / O Waldemarze Pawlaku
Autor: Michał Sutowski, http://www.krytykapolityczna.pl/MichalSutowski/KtosieboiJanuszaPalikota/menuid-295.html krytykapolityczna.pl, 22 września 2010

(…) postępująca kompromitacja premiera Pawlaka przy okazji umowy gazowej z Rosją  –  i to być może jedyna korzyść z nadchodzącego monopolu Gazpromu, który w obszarze energetyki dostaje właśnie szansę miłościwie nam panować przez najbliższą ćwierć wieku. Opinia publiczna długo tolerowała jawny nepotyzm, arogancję i partyjny lobbing na rzecz jednej branży (biopaliwa). Jednak pomysłu wojny z UE o „suwerenne” prawo do podporządkowania całej branży obcej korporacji nawet cierpliwe społeczeństwo polskie może nie zdzierżyć i w końcu wyśle PSL na zasłużoną emeryturę (tą z KRUS oczywiście).
