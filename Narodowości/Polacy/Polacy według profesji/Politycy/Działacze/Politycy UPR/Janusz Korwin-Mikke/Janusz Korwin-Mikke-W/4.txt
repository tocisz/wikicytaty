Section: Janusz Korwin-Mikke/W
Źródło: blog, 16 sierpnia 2009

W normalnym kraju podatek służy konkretnym celom: utrzymaniu armii, policji i jakiejś szczątkowej administracji. Ludzie (przez Posłów) decydują, ile są gotowi na to płacić – i sumę tę dzieli się między ludzi. Po równo, oczywiście – jeśli nie chcemy, by policjanci bardziej chronili bogacza, niż biedaka.
Bogacz i biedak płacą za bułkę tyle samo – i nikogo to już jakoś nie dziwi… Natomiast nadal dziwi, że mają płacić tyle samo za ochronę.
