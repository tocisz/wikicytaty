Section: Mateusz Morawiecki / O Mateuszu Morawieckim
Autor: Artur Dziambor
Źródło: https://wiadomosci.radiozet.pl/Polska/Polityka/Dziambor-premier-mowi-jezykiem-internetowych-trolli-WYWIAD?fbclid=IwAR3a6cpLOE03qN9fq1SJgpUVJ6NECEWtihFedzJi4G3Rc7BsWXXQV8c36Ro radiozet.pl, 11 lutego 2020

To, że ucichła to oczywiste kłamstwo. Tak samo jak kłamstwem jest to, że mamy jakiekolwiek związki z Rosją. Przykre jest to, że premier polskiego rządu, mówi językiem internetowych trolli związanych z partią rządzącą. Za każdym razem, gdy coś napiszę w mediach społecznościowych, od razu pojawiają się anonimowe komentarze typu „uciekaj do Rosji”. To jednak inna sprawa. Takie konta można poblokować. Natomiast gdy już premier coś takiego mówi, to musi to z czegoś wynikać. Moim zdaniem wynika to, ze strachu, bo PiS ma świetne, swoje badania i wiedzą tam, że Konfederacja będzie rosła. Są spanikowani, bo widzą, że za chwilę my urośniemy powyżej 10 proc., a oni spadną poniżej 40 proc. Żeby móc stabilnie rządzić, muszą mieć poparcie społeczne. A my od początku punktujemy ich tam, gdzie robią kolosalne błędy. Pierwsze trzy ustawy, które zaproponowali pierwszego dnia nowego Sejmu, to były: likwidacja 30-krotności ZUS, akcyza na papierosy i alkohol, i tzw. pożyczka na trzynastą emeryturę, która ma być wypłacona przed wyborami prezydenckimi. Wszystko po to, żeby przypomnieć betonowemu elektoratowi, jak ma głosować. Trzy ustawy, które dokumentnie wkurzają ludzi. Potem poszli dalej i przegłosowali 2 miliardy zł na telewizję publiczną.
