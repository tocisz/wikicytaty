Section: Tadeusz Cymański / M
Źródło: wywiad dla „Gazety Wyborczej”

Mają sporo racji, problem zaczyna się, gdy przedstawiają swoje recepty. Ale ja Lepperowi talentu nie odmawiam. On świetnie mówi językiem ulicy. Nie zapomnę też, jak kiedyś, w Dzień Kobiet, przemawiał w Sejmie w czasie antenowym i złożył pięknie życzenia wszystkim paniom. Wymienił nie tylko posłanki, również panie z bufetu, z biur, sprzątaczki. My się z niego w Sejmie śmiejemy, a potem do mnie tu, w Malborku, podchodzą starsze panie i mówią: „Ten Lepper to się jednak o nas upomniał”.
