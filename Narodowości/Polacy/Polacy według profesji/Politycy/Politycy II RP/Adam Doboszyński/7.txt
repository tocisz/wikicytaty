Section: Adam Doboszyński / O Adamie Doboszyńskim
Autor: Andrzej Friszke
Źródło: http://www.krytykapolityczna.pl/Wywiady/Friszke11listopadanawiazanodofaszyzmu/menuid-1.html rozmowa Cezarego Michalskiego, krytykapolityczna.pl, 16 listopada 2011

Adam Doboszyński zorganizował grupę kilkudziesięciu bojówkarzy, którzy już wcześniej uczestniczyli np. w akcjach pikietowania sklepów żydowskich. Ta grupa, licząca kilkudziesięciu ludzi, w nocy z 22 na 23 czerwca 1936 wkroczyła do miasteczka Myślenice, uderzyła na posterunek policji, pobito policjanta, bo był tylko jeden, zabrano karabiny z posterunku, wybrano się do starosty powiatu, którego chciano pobić i upokorzyć, ale nie potrafili go znaleźć. Równocześnie inna część bojówkarzy rozbijała żydowskie sklepy, biła znajdujących się tam ludzi, zabierała towar, który następnie złożyli na stos na rynku i podpalili. Próbowali też podpalić synagogę.
