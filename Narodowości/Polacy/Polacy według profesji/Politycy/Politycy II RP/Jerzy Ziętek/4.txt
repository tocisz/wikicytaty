Section: Jerzy Ziętek / O Jerzym Ziętku
Autor: Wojciech Orliński, Kocham ponure szkolne molochy, „Gazeta Wyborcza”, 29–30 września 2012.

Pierwszą tysiąclatkę postawił słynny wojewoda Jerzy Ziętek w Czeladzi pod Będzinem w 1959 r. Ziętek to fascynująca postać, za sanacji był w BBWR, za komuny w PZPR. Gdyby żył teraz byłby jednym z filarów śląskiej PO (ale tylko do pierwszych przegranych wyborów). Jedni nazywają takich ludzi oportunistami. Ja ich nazywam dobrymi gospodarzami lokalnej społeczności, dla których najważniejsza jest budowa chodników, szpitali, szkół i przystanków, a ideologia wyznawana przez aktualny rząd w stolicy ich nie interesuje. W Trzeciej Rzeczypospolitej na każdym szczeblu mamy za mało Ziętków, a za dużo Gowinów i Palikotów.
