Section: Maciej Rataj / O Macieju Rataju
Autor: Tadeusz Drewnowski
Opis: o zamordowaniu Macieja Rataja przez Niemców w Palmirach.
Źródło: https://pamiec.pl/download/49/30205/AB-KatynPLwydanieII.pdf Zagłada polskich elit. Akcja AB – Katyń, s. 64, pamiec.pl
Zobacz też: Mieczysław Niedziałkowski, Pawiak, Palmiry, SS

21 czerwca wyciągnięto również z celi Mieczysława Niedziałkowskiego. (...) „W transport” szli wszyscy, których wskazywały długie listy, pojechało wtedy około 400 osób. Prowadzono pod ręce (Macieja) Rataja, wyciągano z cel ludzi skatowanych, chorych, niezdolnych, by wsiąść o własnej sile na ciężarówkę. „Budy”, obsadzone gęsto SS-owcami i poprzedzielane autami niemieckimi zjeżonymi bronią, skręcały z bramy pawiackiej na prawo. Pawiak snuł całe teorie co do kierunków wyjazdowych. Więzienie znacznie przerzedło, ale – jak zawsze – nie na długo.
