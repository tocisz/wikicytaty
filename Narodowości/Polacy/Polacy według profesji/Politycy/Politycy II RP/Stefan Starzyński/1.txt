Section: Stefan Starzyński
Opis: ostatnie przemówienie radiowe, 23 września 1939.
Źródło: Edward Henzel, http://www.zwoje-scrolls.com/zwoje11/text11p.htm Stefan Starzyński, niezłomny prezydent Warszawy, „Zwoje” nr 7 (11), wrzesień 1998

Chciałem, by Warszawa była wielka. Ja i moi współpracownicy kreśliliśmy plany wielkiej Warszawy przyszłości. I Warszawa jest wielka. Prędzej to nastąpiło, niż przypuszczaliśmy. I choć tam, gdzie miały być parki, dziś są barykady, choć płoną nasze biblioteki, choć palą się szpitale, Warszawa, broniąca honoru Polski, jest dziś u szczytu swej wielkości i sławy!
