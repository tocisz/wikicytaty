Section: Zbigniew Cichoń
Źródło: http://www.naszdziennik.pl/index.php?dat=20110127&typ=wi&id=wi02.txt Zaczyn czegoś dobrego, naszdziennik.pl, 27 stycznia 2011

Ustanowienie Europejskiego Dnia Chrześcijańskich Męczenników to piękna inicjatywa. Mam nadzieję, że nie tylko symboliczna, budząca chwilowy entuzjazm i zachwyt, ale niepociągająca żadnych działań. Chciałbym, żeby za nią poszły konkretne działania na rzecz prześladowanych chrześcijan. Niestety, byliśmy świadkami milczenia Parlamentu Europejskiego, gdy mordowano chrześcijan w Sudanie, Indiach czy Egipcie. Teraz PE przyjął wreszcie stosowną rezolucję w sprawie prześladowanych chrześcijan. Mam nadzieję, że politycy PE będą na bieżąco monitorować sytuację chrześcijan na świecie i odpowiednio reagować. Myślę, że ta ostatnia inicjatywa oraz podejmowane rezolucje PE to zaczyn czegoś dobrego.
