Section: Jarosław Kaczyński / O Jarosławie Kaczyńskim / W
Autor: Jacek Żakowski
Źródło: http://archiwum.polityka.pl/art/ii-wojna-na-gorze,382042.html II wojna na górze, „Polityka” 5 listopada 2005

W III Rzeczpospolitej jego styl politycznego myślenia (ale już nie metody działania) można porównywać tylko ze stylem Adama Michnika. Jarosław Kaczyński nie uprawia polityki, lecz metapolitykę. Nie uprawia jej po to, żeby zdobyć władzę, choć władza jest mu w jakimś stopniu potrzebna. Nie zdobywa też władzy, by rządzić, chociaż możliwość rządzenia sprzyja jego celom. I nie rządzi po to, by reformować gospodarkę czy państwo. To by go chyba nużyło, chociaż reformy mogą służyć jego celom. Jego metapolityczne ambicje sięgają dużo dalej. On chce zmienić Polskę, a kluczem do tej zmiany jest redefinicja sceny politycznej.
