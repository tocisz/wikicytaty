Section: Zbigniew Nowak
Źródło: http://orka2.sejm.gov.pl/Debata4.nsf/5c30b337b5bc240ec125746d0030d0fc/09c75e239fd343ebc125747800467c34?OpenDocument wystąpienie na posiedzeniu Sejmu, 24 czerwca 2004

Dla mnie rzeczą obecnie najważniejszą jest naprawa państwa – państwa, którego fundamenty są wyjątkowo podkopane, mocno zmurszałe, państwa, którym nie do końca i nie zawsze rządzi administracja publiczna w dosłownym tego słowa znaczeniu, państwa zawładniętego przez koterie, grupy interesów, lobbystów, przekupionych urzędników, często przestępców, państwa wszechobecnej korupcji, tym samym państwa, z dodatkowo niebezpiecznym podatkiem, podatkiem od korupcji. Podatek ten obciąża niejednokrotnie w stopniu znacznym nasz rozwój gospodarczy. Gdyby nie on, nasz kraj, Polska, byłby znacznie dalej, a nam, obywatelom, żyłoby się zapewne dostatniej. Nie byłoby tego niezadowolenia, a na pana miejscu nadal by tkwił wiecznie z siebie zadowolony premier Miller.
