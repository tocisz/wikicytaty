Section: Piotr Zieliński
Źródło: Sebastian Staszewski, http://www.sport.pl/pilka/7,65037,24211958,piotr-zielinski-mam-wszystko-zeby-zrobic-wielka-kariere-musze.html Piotr Zieliński: Mam wszystko, żeby zrobić wielką karierę. Muszę tylko docenić talent, który dał mi Bóg, sport.pl, 26 listopada 2018

Uważam, że mam wszystko, żeby zrobić wielką karierę. Chociaż szczerze muszę przyznać, że zdarzały mi się wahania formy. Nawet w tym sezonie. Nie chcę się jednak nimi przejmować. Muszę skupić się na tym co robię tu i teraz; muszę skupić się na drużynie, na celach, na tym co mogę zrobić, a nie czego nie zrobiłem. Wcześniej zaprzątałem sobie głowę myślami. Za dużo było zastanawiania się, analizowania sytuacji, które dawno powinienem był zapomnieć. Z drugiej strony nie chcę ciągle mówić o tej głowie. Może problem był, ale już go nie ma.
