Section: Arkadiusz Gołaś / O Arkadiuszu Gołasiu
Autor: Krzysztof Ignaczak, http://www.s-w-o.pl/index.php/to-juz-szesc-lat-jak-nie-ma-ciebie-wsrod-nas/ To już sześć lat, jak nie ma Ciebie wśród nas

Niepostrzeżenie Arek stał się członkiem mojej rodziny. Nawet kiedy zacząłem grać w Bełchatowie, mieszkałem ciągle w Częstochowie. I tam gościliśmy się niemal codziennie – on u mnie na obiedzie, ja u niego. Poznałem też jego rodziców i dziś mogę powiedzieć, że mogą być dumni, że wychowali takiego syna. Człowieka, któremu nigdy nie przewróciło się w głowie. Potrafił pochylić się nad innymi.
