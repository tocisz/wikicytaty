Section: Zofia Noceti-Klepacka / O Zofii Noceti-Klepackiej
Autorka: Kinga Rusin
Źródło: https://pinkosz.dorzeczy.pl/104257/Szerzenie-takich-pogladow-prowadzi-do-samobojstw-dzieci-Kolejna-odslona-konfliktu-Klepackiej-i-Rusin.html "Szerzenie takich poglądów prowadzi do samobójstw dzieci". Kolejna odsłona konfliktu Klepackiej i Rusin. , dorzeczy.pl, 28 maja 2019.

Nawiązując do dzisiejszego wywiadu Zofii Klepackiej pragnę przypomnieć, że według niej homoseksualizm to „wynaturzenie” (z wcześniejszego wywiadu dla publicznego radia). Czy można jeszcze ostrzej wyrazić pogardę dla drugiego człowieka? Przez podobne wypowiedzi i nieukrywany brak tolerancji dla inności samobójstwo popełnił zaszczuty przez rówieśników 14-letni Dominik Szymański z Bieżunia. Myśli samobójcze ma ponad 70% homoseksualnych dzieci, które czują się nieakceptowane i nietolerowane. W Polsce każdego dnia dwoje dzieci odbiera sobie życie! Osoby publiczne, medaliści, sportowi idole muszą brać odpowiedzialność za to co mówią! Co, jeśli jedno z dzieci pani Klepackiej okaże się homoseksualne? Strach pomyśleć...
