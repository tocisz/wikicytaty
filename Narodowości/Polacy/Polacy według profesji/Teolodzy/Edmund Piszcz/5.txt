Section: Edmund Piszcz
Źródło: http://olsztyn.gosc.pl/doc/1873017.Ubostwo-to-wolnosc Ubóstwo to wolność, olsztyn.gosc.pl, 4 lutego 2014

Ubóstwo to wolność. Wolność od tego, co nas ogranicza. Chodzi bowiem o to, żeby złożyć ofiarę z czegoś, z czego nie chcemy po ludzku rezygnować. Ofiara, dar i poświecenie to wartości, które są ściśle związane z miłością. Każda matka czy ojciec o tym wiedzą – nie liczą nawet nieprzespanych nocy, poświęcają się dlatego, że kochają swoje dziecko. Tak też robią osoby konsekrowane – służą wiernie w miłości potrzebującym, którzy tej miłości i tego daru potrzebują.
