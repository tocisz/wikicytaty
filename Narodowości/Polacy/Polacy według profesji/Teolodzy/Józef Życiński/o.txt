Section: Józef Życiński / O Józefie Życińskim
Autor: Adam Michnik, „Gazeta Wyborcza”, 11 lutego 2011

Był człowiekiem wiary ewangelicznej i odwagi rzadko spotykanej; był człowiekiem najwyższej klasy intelektualnej i prawości niepospolitej. Był pokorny wobec wartości chrześcijańskich i niepokorny wobec możnych tego świata. (…)
Był mądrym kapłanem i wspaniałym obywatelem Rzeczypospolitej rogatych dusz.
Nadto był człowiekiem miłosierdzia i dialogu z inaczej myślącymi.
Takim – pogrążeni teraz w bólu po śmierci kogoś bliskiego – będziemy Go zawsze pamiętali.
