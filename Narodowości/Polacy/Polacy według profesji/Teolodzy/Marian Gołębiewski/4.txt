Section: Marian Gołębiewski
Opis: homilia wygłoszona 26 maja 2012 z okazji święceń kapłańskich.
Źródło: http://www.archidiecezja.wroc.pl/index.php?option=com_content&view=article&id=390&Itemid=254 homilia w czasie mszy św. święceń kapłańskich, archidiecezja.wroc.pl

Rozumienie kapłaństwa jako „służby” pozwala odrzucić pokusę przeżywania go w duchu „karierowiczostwa” – jako sposobu awansowania na kolejne szczeble godności i wyróżnień lub osiągania korzyści doczesnych, jako uzasadnienia postawy panowania, jako sprawowania władzy domagającej się uznania czy przywilejów. Jesteśmy zatem sługami Chrystusa i Jego Kościoła. Nie dla samych siebie, nie dla naszej osobistej satysfakcji, lecz po to, by być narzędziami Chrystusa, aby Mu użyczać własnego głosu, własnych gestów i intencji, aby Jezus – wciąż wśród nas obecny – dokonywał aktów niosących zbawienie.
