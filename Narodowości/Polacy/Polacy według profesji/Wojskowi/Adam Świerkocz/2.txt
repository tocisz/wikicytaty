Section: Adam Świerkocz
Źródło: Siły powietrzne, „Polska zbrojna” nr 20 (591)

Do końca 2008 roku w Powidzu ma stacjonować także 16 Batalion Remontu Lotnisk z Jarocina. Czeka nas więc przyjęcie ok. 400 ludzi i wiele ciężkiego sprzętu. Proces przyjmowania batalionu potrwa długo, ale mieszkania dla żołnierzy i pracowników tej jednostki będą przygotowane na czas. W tej chwili mamy wyremontowane dwa piętra w dwóch budynkach. Przygotowujemy już pomieszczenia i infrastrukturę dla sprzętu, który tymczasowo będzie umieszczony w budynkach po 7 Eskadrze. Budowa parku samochodowego zostanie zakończona do końca 2009 roku.
