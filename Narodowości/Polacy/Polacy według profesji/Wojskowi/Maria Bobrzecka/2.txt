Section: Maria Bobrzecka / O Marii Bobrzeckiej
Autor: Edward Hałoń, W cieniu Auschwitz, wyd. Państwowe Muzeum Auschwitz-Birkenau, Oświęcim 2003.

Pani Maria, urocza, bardzo dobrze wychowana, delikatna, szczupła, zawsze chłodno opanowana, o cichej, powiedziałbym, odwadze i gotowości do działania, zawsze jednak licząca się z ryzykiem. Kiedy przychodziłem do apteki po lekarstwa, wszystko było precyzyjnie przygotowane i spokojnie, bez cienia wzruszenia przekazywane. „Marta” organizowała także sieć dostawców leków. Miała własne dobre kontakty w katowickich i terenowych aptekach, z których uzyskiwała pewne ilości lekarstw.
