Section: Bolesław Piasecki / O Bolesławie Piaseckim
Autor: Jan Twardowski
Źródło: Jan Engelgard, Wielka gra Bolesława Piaseckiego, Warszawa 2008, ISBN 9788392528449, s. 9–10.

Jestem księdzem i moim powołaniem jest troszczyć się o dobro człowieka, a zwłaszcza bronić jego pamięci, kiedy zostaje bezbronny. Tak się złożyło, że poznałem Bolesława Piaseckiego, wzbudzającego ogromne emocje, mającego wielu wrogów z racji swojej działalności politycznej. Nigdy nie podzielałem jego poglądów politycznych, były mi one obce. To co jako ksiądz mogę o nim powiedzieć, to chyba to, że widywałem go często w kościele. Spowiadał się, przyjmował komunię świętą, interesował się teologią, był bardzo uczynny.
