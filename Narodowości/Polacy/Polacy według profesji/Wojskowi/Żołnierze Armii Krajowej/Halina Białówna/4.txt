Section: Halina Białówna / O Halinie Białównie
Autor: Maria Sendecka
Opis: o Halinie Białównie opowiadającej o warunkach w niemieckim więzieniu w Zamościu podczas okupacji niemieckiej.
Źródło: http://swiadkowiehistorii.pl/relacje.php?a=swiadectwo&id=20 Maria Sendecka. Rocznik 1921. Sanitariuszka podczas II wojny światowej, swiadkowiehistorii.pl

Ponieważ Białówna była na początku strażniczką, wiedziała, co Niemcy robią z Polakami. Opowiadała mi o medycznych eksperymentach na ludziach, o tym, jak ich strasznie bili, jak obiecywali, że wypuszczą za informacje, ale nikogo nie wypuścili. Wykorzystywali tylko ludzką słabość. Halina opowiadała, że bili jednakowo tych, co mówili, i tych, co nie. Jak któryś stracił przytomność, to wylewali wiadro wody na głowę i dalej bili, a jak nadal nie chciał mówić, to bili pejczami skręconymi z drutu z ołowianymi końcówkami w taki sposób, że wyrywali przy tym kawałki ciała. Wyrywali również paznokcie. Jeśli ktoś te tortury wytrzymał, był ogromnie okaleczony. Na przesłuchanie doprowadzali, a z przesłuchania nieśli i wrzucali do celi, żeby ofiara „zdychała”. Oprawcy mówili przy tym:
– Oprzytomnieje, jak zimna posadzka wyciągnie z niego gorączkę.
