Section: Irena Adamowicz / O Irenie Adamowicz
Autor: Larissa Cain,  Irena Adamowicz. Sprawiedliwa wśród Narodów Świata, wyd. W Drodze, Poznań 2011, ISBN 9788370337544. s. 84–85.

Kiedy dotarła do siedziby Haszomer Hacair, była wyczerpana i niezdolna do prowadzenia rozmowy. (...) Dziewczyna zaczęła się trząść, odreagowując strach kumulujący się w niej w czasie podróży, i wydawało się, że żadne ubrania, ani koce, którymi została przykryta, nie są w stanie opanować tych drgawek. (...) Jednak w pewnym momencie Irena zrzuciła z siebie okrycie, wyskoczyła z łóżka, (...) i krzyknęła w jidysz: „Zbierzmy się (machen a yeshive), szybko, czas nagli”. Odzyskała siły i opisała wszystkie trudności, na jakie przy organizowaniu samoobrony napotykali towarzysze z Warszawy. Sam fakt jej obecności, możliwość uzyskania wiadomości dotyczących konkretnych ludzi, a w szczególności związanego z Wilnem Józefa Kapłana, listy przywiezione przez Irenę, umocniły ich na duchu i dodały sił.
