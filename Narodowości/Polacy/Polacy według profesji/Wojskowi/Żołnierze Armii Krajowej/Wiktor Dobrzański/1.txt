Section: Wiktor Dobrzański
Autor: Stanisław Podlewski, Przemarsz przez piekło

Szyderczy uśmiech drgał mu na wargach. „Mucha” bała się ogromnie, ale nie przyznałaby się do tego za żadne skarby. Ostrożnie doszła wzdłuż ściany do otworu, ledwie zdążyła wychylić głowę, warknęła krótka seria z niemieckiego karabinu maszynowego, aż odpryski posypały się ze ściany. Zanim odskoczyła za komin rozległ się strzał „Włada”. Na poddaszu zaległa taka cisza, że usłyszała bicie własnego serca (…) „Wład” podał jej lornetkę. Spojrzała we wskazanym kierunku. Rzeczywiście z okna zasłoniętego szarym kocem zwisał bezwładnie Niemiec.
