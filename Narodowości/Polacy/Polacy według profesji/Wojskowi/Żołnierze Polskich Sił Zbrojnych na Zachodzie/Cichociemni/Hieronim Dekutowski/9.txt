Section: Hieronim Dekutowski / O Hieronimie Dekutowskim
Autor: Krzysztof Szwagrzyk
Źródło: https://dzieje.pl/aktualnosci/w-warszawie-obchody-70-rocznicy-smierci-mjr-hieronima-dekutowskiego-zapory W Warszawie obchody 70. rocznicy śmierci mjr. Hieronima Dekutowskiego „Zapory”, dzieje.pl, 10 marca 2019.

Dobrze, że słowa prawdy o Dekutowskim i jego podkomendnych, są w przestrzeni publicznej. Powinniśmy zadbać o to, żeby w słowach, które o nim padają była precyzja i prawda. Jakże często możemy usłyszeć „pan major został rozstrzelany w więzieniu komunistycznym”, jakże często słyszymy: „pan major został pochowany”. Jednak: „pan major nie został rozstrzelany”, pan major został zabity strzałem katyńskim w potylicę, pan major został zamordowany. Pan major nie został pochowany. Pochować człowieka oznacza oddać mu hołd. Oznacza dokonać staranności, żeby szczątki złożyć do ziemi. Tutaj morderca zrobił szybko dół, w którym umieścił, wdeptał szczątki pana majora i jego podkomendnych. Pamięć po majorze miała zostać zatarta.
