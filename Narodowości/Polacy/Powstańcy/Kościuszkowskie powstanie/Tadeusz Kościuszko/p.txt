Section: Tadeusz Kościuszko / O Tadeuszu Kościuszce
Autor: Edwin Bendyk
Źródło: http://archiwum.polityka.pl/art/-rozkwit-narodu-zalezy-od-jak-najwiekszej-liczby-osobnikow-szczesliwych,393399.html „Pomocnik Historyczny «Polityki» – Biografie. Tadeusz Kościuszko” nr 1/2017

To zdumiewające, jak niewiele z testamentu Kościuszki udało się zrealizować. Bo choć jego projekt nie był spisany w spójną całość, można ją zrekonstruować i widać wówczas, że wymaga całościowej realizacji. Jeśli wolność, to nie formalna, ale realna, z zapewnionymi warunkami jej realizacji. Jeśli takim warunkiem jest edukacja, to też konkretny jej model, bo nie każdy będzie służyć upodmiotowieniu, tworzeniu osoby. Jeśli upodmiotowienie, to pełne, oparte na równości praw i obowiązków. Jeśli Rzeczpospolita, to oparta na władzy rozumu, wolna od wpływu zinstytucjonalizowanych religii.
