Section: Stanisław Wokulski / O Stanisławie Wokulskim / Inne
Autor: Bolesław Prus, Słówko o krytyce pozytywnej, 1890, cyt. za: tenże, Lalka (tom 1.), Państwowy Instytut Wydawniczy, Warszawa 1985, ISBN 83-06-00825-1, s. 394.

Wokulski jest to człowiek, w którym myśl, uczucie, wola i siły organiczne dosięgnęły wysokiego stopnia natężenia. Gdy los złamał w nim rycerza, obudził się uczony; gdy zrobił go wdowcem po starszej kobiecie, ocknął się spekulantem. Gdy zginął kochanek i spekulant, ocknął się znowu uczony. Dowodem sił Wokulskiego jest bodaj miłość, która w nim dosięgnęła stopnia monomanii. Mimo to Wokulski nie kwili, nie wzdycha, lecz działa. Rzuca się na spekulację, ażeby zdobyć samicę, ale obok tego dba o społeczeństwo i o różnych biedaków. Jego obłęd nie paraliżuje ani rozumu, ani serca, ani woli. [...]
