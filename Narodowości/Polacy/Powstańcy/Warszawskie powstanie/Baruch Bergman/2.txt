Section: Baruch Bergman / Rozmowa Rafała Betlejewskiego w Radiu RDC

Eugeniusz przeżył, brał udział w powstaniu, po kapitulacji Niemcy stworzyli specjalny obóz dla młodocianych jeńców wojennych i mojego brata wsadzili tam, do Niemiec. Trzy dni przed końcem wojny trzech jego bliskich kolegów Polaków spuściło mu spodnie, gdy spał, i zaczęli krzyczeć: „Ty, kurwa, skurwysynie Żydzie”, wzięli go do komendanta. „Jude! Jude!”. A niemiecki komendant powiedział: „Jak jemu się coś stanie, to ja was zastrzelę” – widocznie wiedział, że wojna się kończy.
