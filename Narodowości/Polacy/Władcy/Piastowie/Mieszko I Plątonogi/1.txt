Section: Mieszko I Plątonogi / O Mieszku I Plątonogim
Autor: Szymon Kobyliński, Tajemnice pocztu Matejki, Instytut Wydawniczy Nasza Księgarnia, Warszawa 1984, s. 44.

Okazało się, że opolsko-raciborski władyka, korzystając z zamieszania pomiędzy innymi, wydzierającymi sobie wzajem ster wpływów Piastowiczami, wyczekał odpowiedniej chwili i cichcem-chyłkiem wskoczył na krakowski stolec, aby pobyć sobie – nim się pozbierano przeciw niemu – przez kilka miesięcy 1211 roku princepsem, nominalnym panem całego królestwa. I jako taki właśnie, po króciutkiej swej kadencji, zakończył na Wawelu życie, osiągnąwszy, zdążywszy osiągnąć szczyt kariery… A liczył sobie coś z osiemdziesiąt lat, długo mu się na okazję czekało.
