Section: Elżbieta Maria Habsburg / O Elżbiecie Marii Habsburg
Autor: Sigrid Maria Grössing, Kobiety za kulisami historii, Dom Wydawniczy Bellona, Warszawa 2002, ISBN 83095914, tłum. Barbara i Daniel Lulińscy, s. 107.

Elżbieta Maria posiadała wszelkie cechy, które pozwoliłyby jej stać się niezwykle wykształconą młodą kobietą, a dzięki swoim społecznym poglądom wiele mogłaby zmienić, gdyby nie przeszkodziły jej w tym wyniosłość, surowość oraz spontaniczny, wręcz nieobliczalny sposób bycia. Niezależnie od tego, jak bardzo w swoim życiu usiłowała opierać się swojemu losowi i jakkolwiek zmieniła swój styl życia, w głębi duszy pozostała jednak córką austriackiego arcyksięcia, wnuczką cesarza Franciszka Józefa, i nawet później, już jako członkini partii socjaldemokratycznej, domagała się przywilejów z racji swego wysokiego urodzenia!
