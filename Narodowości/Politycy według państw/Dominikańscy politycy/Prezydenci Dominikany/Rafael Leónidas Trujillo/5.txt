Section: Rafael Leónidas Trujillo / O Rafaelu Leónidasie Trujillo
Autor: Władysław B. Pawlak, Księga zamachów. Od Sarajewa do Dallas, op. cit., s. 269.

Był bardziej krwawy niż [Marcos] Perez Jimenez w Wenezueli. Miał więcej kobiet niż XIX-wieczny tyran boliwijski Melgarejo i więcej zgarnął pieniędzy niż Somozowie w Nikaragui i [Fulgencio] Batista z Kuby razem wzięci. Znaczenie jego i wpływy wykraczały wykraczały daleko poza wyspę, podzieloną pomiędzy Dominikanę i Haiti wzdłuż rzeki o nazwie budzącej grozę i krwawe wspomnienia rzezi, które tu miały miejsce: Masakra. Wszystko, co wiąże się z Trujillem, było przerysowane w sposób karykaturalny: żądza władzy, pożądanie kobiet i jurność niemal na pokaz, zamiłowanie do intryg i chciwość niezmierna, pogarda dla słabszych i nie znające granic samouwiebienie. Był autokratą w stylu XIV-wiecznego księcia, a miał do rozporządzenia technikę i arsenał XX stulecia. Przyrównywał się sam do założyciela państwa francuskiego Pepina Krótkiego i do cesarza Konstantyna, który uczynił Rzym chrześcijańskim
