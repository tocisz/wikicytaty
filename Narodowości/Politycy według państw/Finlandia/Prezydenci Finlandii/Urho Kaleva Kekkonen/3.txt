Section: Urho Kaleva Kekkonen
Źródło: Kazimierz Kozub, Politycy z pierwszych stron gazet, op. cit., s. 209–210.

Nie proponujemy układu z 1948 roku jako wzoru dla innych narodów, ale uważamy, że wzorem powinny być jego wyniki – oparta na zaufaniu konstruktywna współpraca między państwami o różnych ustrojach społecznych. To jest właściwe pojęcie słowa „finlandyzacja”. Posługując się w takim kontekście określeniem, które miało poniżyć Finlandię, proponujemy jego powszechne zastosowanie. Dzięki aktywnej pokojowej polityce neutralności Finlandia w niektórych ważnych zagadnieniach mogła być swego rodzaju prekursorką. Nasza wina polega więc na tym, że byliśmy pierwsi.
