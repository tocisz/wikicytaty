Section: Roxana Baldetti / O Roxanie Baldetti
Autor: Aneta Szylbert-Wijaszka, http://www.psz.pl/168-archiwum/roxana-baldetti-ozdoba-gwatemali Roxana Baldetti. Ozdoba Gwatemali, Portal Spraw Zagranicznych, 8 kwietnia 2014

O Roxanie Baldetti pisze się mało lub wcale. Próżno szukać też jej komentarza do obecnie trwającego w Gwatemali rozliczenia z wojną domową, która pozostawiła po sobie setki tysięcy ofiar (głównie w ludności rdzennej) i ogromne rzesze sierot. Patrząc na miłą twarz pani wiceprezydent nasuwa się pytanie, czy wniesie ona do wizerunku Gwatemali coś więcej aniżeli tylko swoją urodę? Roxana Baldetti nie dorównuje swoją sławą choćby innej znanej Gwatemalce – Rigobercie Menchu, której książka o wojnie domowej, pomimo ogromnych kontrowersji, zwróciła uwagę świata na ten kraj i jego problemy. Wiceprezydent Gwatemali wydaje się być mało aktywna, ograniczając rolę kobiety w polityce raczej do ozdoby, niż konkretnego działania. W przeciwieństwie do innych kobiet na najwyższych stanowiskach w regionie, wydaje się być pozbawiona ambicji i nie zajmuje żadnego konkretnego stanowiska w kluczowych dla jej kraju sprawach. A może to patriarchalizm i machismo w Gwatemali, kraju zupełnie jednak innym niż Chile, Argentyna czy Brazylia, nie pozwalają jej na więcej?
