Section: José Luis Rodríguez Zapatero / O Zapatero
Autor: Jakub Majmurek, http://www.krytykapolityczna.pl/DemocraciaRealYa/MajmurekKryzysyiprzesilenienaPuertadelSol/menuid-1.html krytykapolityczna.pl, 29 maja 2011

Zapatero mobilizował swój elektorat nie wokół kwestii społeczno-gospodarczych, tylko kulturowych. Działania jego rządu skupiały się na podstawowych liberalnych rozwiązaniach (rozdział Kościoła od państwa, prawa dla związków jednopłciowych), nie na wyrównywaniu społecznych nierówności, wspieraniu pracy przeciw kapitałowi czy ochronie pracowników zatrudnionych na umowy czasowe. W obliczu kryzysu, podobnie jak większość jego europejskich kolegów, Zapatero nie był w stanie zaproponować żadnej alternatywnej odpowiedzi, innej niż ta, która powstała w globalnych instytucjach kapitałowych. Uosabiany przez Zapatero model lewicowości, którego radykalizm kończył się zawsze tam, gdzie w grę wchodziły „zasady rynku”, ponosi dziś w Hiszpanii ostateczną klęskę.
