Section: Ernst-Robert Grawitz / O Ernście-Robercie Grawitzu
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 192–193.

Naczelny lekarz SS był żywym, czerstwym mężczyzną o szerokiej wiedzy praktycznej. Interesował się wszystkim. Według moich obserwacji dokonanych w Oranienburgu i następnie w Oświęcimiu był on również spostrzegawczy. Potrafił właściwie oceniać lekarzy i nie dawał się zwieść. W Oświęcimiu był dwukrotnie, nie potrafię jednak podać, w jakim czasie. Chciał wszystko widzieć i pokazywano mu również wszystko. Pokazywałem mu wszelkie najgorsze braki, przepełnione szpitale, kostnice, aż do najprymitywniejszych urządzeń do oczyszczania ścieków w Brzezince. Widział on cały przebieg niszczenia Żydów aż do spalania w dołach lub krematoriach. Widział dokładnie niedostatek opieki lekarskiej ze strony lekarzy SS jak i niedostateczne zaopatrzenie chorych i ogólny stan zdrowia wszystkich więźniów. Podczas obu wizytacji obiecał uczynić wszystko, co będzie możliwe, aby udzielić pomocy, jednak bez żadnego skutku. Również i on nie mógł nic pomóc.
