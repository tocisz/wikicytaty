Section: Max Sell / O Maxie Sellu
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 250.

Sella nie potrafiłem dokładnie przejrzeć. Był on zmęczony i powolny, orientował się z trudem, we wszystkich swoich pracach był bardzo niedbały, co gniewało Schwarza, który nie mógł na nim polegać i musiał wszystko po nim sprawdzać. Większość pracy Sell zlecał więźniom, nawet takie sprawy, które były zakwalifikowane jako „tajne sprawy państwowe”. W wielu przypadkach robił on Schwarzowi na przekór i wciąż próbował kierować sprawami zatrudnienia według własnego zdania. Wielu firmom dawał przyrzeczenia, których nigdy nie można było dotrzymać. Podejrzewałem go również, iż chętnie brał łapówki.
