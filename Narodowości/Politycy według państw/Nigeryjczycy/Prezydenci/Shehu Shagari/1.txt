Section: Shehu Shagari
Źródło: Jan Paweł II w Afryce, Instytut Wydawniczy Pax, Warszawa 1985, s. 330.

Jan Paweł II od początku swej apostolskiej misji poświęcił się całkowicie głoszeniu Ewangelii pokoju i harmonii w świecie. Pod jego dynamicznym przewodnictwem Kościół katolicki jawi się jako instytucja z odwagą dążąca do poprawy życia ubogich i uciskanych, broniąca równości i godności każdego człowieka, niezależnie od jego religii, pozycji, koloru czy rasy… Jego troska o pokój w świecie, o równość i godność człowieka, o przetrwanie kultury i ratowanie wartości społecznych, moralnych i etycznych słusznie każe go uważać za apostoła pokoju. W Nigerii mamy społeczeństwo pluralistyczne, w którym wolność religii i kultu jest zapisana i zagwarantowana w Konstytucji. Wraz ze Stolicą Świętą podzielamy przekonanie i wiarę w równość człowieka i wolność ludów uciskanych na całym świecie, zwłaszcza w Afryce. (…) Doceniamy szlachetną rolę Kościoła katolickiego zmierzającego do osiągnięcia tych ideałów. Podzielamy też ze Stolicą Świętą troskę o rozwiązanie współczesnych problemów moralnych oraz przekonanie o konieczności rewolucji etyczno-kulturalnej w naszych społeczeństwach.
