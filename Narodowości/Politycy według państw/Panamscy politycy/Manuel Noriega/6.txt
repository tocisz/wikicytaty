Section: Manuel Noriega / O Manuelu Noriedze
Autor: Marek Bankowicz, Demokraci i dyktatorzy, Krakowski Instytut Wydawniczy, Kraków 1993, ISBN 8390038503, s. 262–263.

Noriega był jednym z najbardziej odrażających latynoamerykańskich dyktatorów XX wieku. W jego postaci ujawniły się z niezwykłą wyrazistością wszystkie negatywne cechy tak typowe dla autokratów z Ameryki Łacińskiej, a mianowicie – populistyczna retoryka, za którą kryje się wyłącznie brutalna chęć dominacji, łączenie władzy politycznej z zachowaniami przestępczymi, skłonność do teatralizacji życia społecznego, patologiczna mania wielkości oraz niewyobrażalna wprost nieuczciwość i niemoralność. Skończył Noriega tak jak niemal wszyscy dyktatorzy – obalony i powszechnie znienawidzony.
