Section: Omar Torrijos / O Omarze Torrijosie
Autor: Robert Czarkowski, Wróciłem z piekła (spisał i oprac. Błażej Kusztelski), Oficyna Wydawnicza G&P, Poznań 2000, ISBN 83-7272-019-3, s. 43-44.

(...) populista, przez lewicę uznawany za wzorzec marksisty. Otóż ten Janosik w generalskim mundurze jeździł od czasu do czasu po kraju z walizką pieniędzy, spotykał się publicznie z ludźmi i kto miał problemy, stawał do niego w kolejce po wsparcie. Torrijos pytał na przykład: "Jakie masz kłopoty"?. "Ano, nie mam pieniędzy na lekarstwa" albo "Brakuje mi na pralkę" - odpowiadał delikwent. Wtedy ten lewicowy generał otwierał szkatułkę i wręczał zapomogę. I w taki sposób rozdawał po kilka czy kilkanaście dolarów każdemu z oczekujących na zmiłowanie. Torrijos był postacią znaną i lubianą. Jego dziełem są pakiety ustaw o Kanale Panamskim, zwane Torrijos-Carter. Zginął w katastrofie lotniczej, ponoć po eksplozji ładunku wybuchowego w helikopterze. Podejrzenie od razu padło na gen. Noriegę, który musiał zazdrościć caudillo i władzy, i popularności.
