Section: Ngô Đình Diệm / O Ngô Đình Diệmie
Autor: Jean-Christophe Buisson, Zamordowani. Najsłynniejsze zabójstwa polityczne w historii,  tłum. Monika Szymaniak, Wydawnictwo Filia, Poznań 2013, s. 260.

Swoje rządy Diem opiera nie tyle na kompetencjach podwładnych, co na ich lojalności. Ważne stanowiska powierza w pierwszej kolejności ludziom, którzy jak on są członkami mniejszości katolickiej albo pochodzą z Hue. Wciąż obraca się wyłącznie w obrębie własnej kasty, dlatego pomału traci kontakt ze społecznymi, politycznymi i religijnymi realiami. Kiedy jedzie na wieś, ogląda tylko bambusowe potiomkinowskie wioski. Z upodobaniem słucha rosnącego chóru pochlebców. Jest zachwycony hymnem pochwalnym powstałym po przerobieniu tekstu pieśni na cześć Ho Chi Minha i każe go odśpiewywać podczas oficjalnych ceremonii między hymnem państwowym a przysięgą na wierność fladze. Jak każdy autokrata upaja się własną osobą.
