Section: Włodzimierz Lenin / O Włodzimierzu Leninie
Autor: Simon Sebag Montefiore, Potwory. Historia zbrodni i okrucieństwa, op. cit., s. 198.

Lenin był bezwzględnym, fanatycznym, a jednocześnie pragmatycznym politykiem marksistowskim, twórcą krwawego „sowieckiego eksperymentu”, który od samego początku opierał się na brutalnych represjach i zabójstwach przeciwników politycznych, w których wyniku śmierć poniosły miliony niewinnych ludzi. Lenin przez długi czas był przedstawiany w pozytywnym świetle przez komunistyczną propagandę, a także cieszył się poważaniem wśród naiwnych przedstawicieli zachodnich kół liberalnych, dziś jednak wiemy, że to właśnie on stosował terror i krwawe prześladowania, a także że był równie brutalny i bezwzględny, co inteligentny i oczytany. Nie ulega jednak wątpliwości, że był jednym z politycznych tytanów XX w. i gdyby nie jego osobiste zaangażowanie, w 1917 nie doszłoby do wybuchu bolszewickiej rewolucji październikowej.
