Section: Jacek Rostowski
Opis: z listu do Leszka Balcerowicza w którym Rostowski apeluje o zdjęcie licznika długu publicznego stojącego w centrum Warszawy.
Źródło: http://www.tokfm.pl/Tokfm/1,103090,11620335,_Leszku__Zdejmij_licznik_____Rostowski_apeluje_do.html tokfm.pl, 26 kwietnia 2012

Zapewne znasz bajkę Ezopa o chłopcu i wilku. Pewnego razu chłopiec pilnując owiec, dla zabawy zaczął krzyczeć: Wilk! Wilk! Mężczyźni z sąsiedniej wioski przybiegli mu na pomoc, jednak wilka nie było. Sytuacja powtórzyła się jeszcze dwa razy, a sąsiedzi zawsze biegli z pomocą. Za czwartym razem gdy wilk naprawdę zaatakował owce, a chłopiec zaczął krzyczeć „Wilk”, nikt już nie zareagował. Podobnie los może spotkać Twój licznik długu, jeśli w sytuacji, w której zagrożenie dla finansów publicznych minęło, on ciągle będzie wisiał. Co zrobisz, kiedy ponownie pojawi się zagrożenie? Jak wtedy będziesz chciał bić na alarm?
