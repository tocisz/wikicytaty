Section: Barbara Blida / O Barbarze Blidzie
Autor: Piotr Gursztyn, „Rzeczpospolita” nr 80 (8896), 6 kwietnia 2011, s. A13.

Publiczną działalność Blidy da się podzielić na trzy etapy. Najpierw była politykiem – jednym z wielu, budzącym kontrowersje, czasem sympatię. Potem była trędowata – obciążały ją zeznania jej przyjaciółki. Dzisiejsi głosiciele jej niewinności nie kwapili się wówczas nie tylko do obrony czy wyjaśnienia sprawy, ale nawet do bliższych kontaktów. Wreszcie po tragicznej śmierci została kanonizowana. Stała się patronką, orędowniczką i wspomożycielką w walce z „kaczyzmem” i „ziobryzmem”.
