Section: Janusz Korwin-Mikke/Cytaty o Januszu Korwin-Mikkem
Autor: Bohdan Łazuka, Przypuszczam, że wątpię.

W wyborach prezydenckich Anno Domini 2010 mój głos był głosem straconym, ale oddanym zgodnie z moimi przekonaniami. Oddałem go na człowieka kulturalnego, wrażliwego, mądrego, inteligentnego i dlatego bez szans. Na Janusza Korwin-Mikke, któremu jestem wierny. Gdyby jego ustanowić prezydentem, ludzie nareszcie mogliby do woli zadawać pytanie „dlaczego?”. On wyjaśniłby, skąd się biorą zakazy. Które są potrzebne, a które trzeba skasować.
