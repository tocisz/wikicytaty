Section: Józef Szymanowski
Źródło: Anusia

Anusia ładna
Gdy się bawiła,
Miłość ją zdradna
Sobie złowiła.
Antek oszczerca
Ułożył minę,
Mówił do serca,
Uwiódł dziewczynę. (...)
Opadły róże,
Trawka zbledniała,
Anuś niebożę!
Miłość niestała.
Antek zdradliwy
Już cię porzucił,
Dla innej tkliwy,
Ankę zasmucił.
Wtem przyszedł Kuba,
Kuba wesoły:
„Anusiu luba,
Porzuć mozoły!
Przestań już szlochać!
Niech Antek zginie!
Chciej Kubę kochać,
Siądź przy krzewinie!”
Anusia wrzasła:
„Tu ciernie kole!
Tu miłość zgasła.
Przy dębie wolę.”
