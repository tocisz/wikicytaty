Section: Stanisław Grzelecki
Źródło: Narodowy-radykalizm; cyt. za: W. J. Muszyński, Duch młodych. Organizacja Polska i Obóz Narodowo-Radykalny w latach 1934–1944. Od studenckiej rewolty do konspiracji niepodległościowej, Warszawa 2011, s. 204.

Ruch narodowo-radykalny odrzuca teorię rasy jako opartą na przesłankach materialistycznych, a więc niezgodną ze spirytualistyczną koncepcją narodu i religią katolicką. Za członka narodu uważany jest ten, kto przyznaje się do swej narodowości, kto stwierdza, że między nim a resztą narodu istnieje silny, nierozerwalny związek duchowy, i kogo większość członków narodu bez zastrzeżeń przyjmuje do swego grona.
