Section: Zygmunt Przetakiewicz / Od ONR-u do PAX-u
Źródło: s. 17–18.

Przeżywałem też pierwszą miłość. Moją wybranką była Żydówka, mieszkająca na Orlej. Spotykałem się z nią przez jakiś czas będąc jeszcze kadetem, aż wreszcie zdecydowałem się zaproponować jej małżeństwo, miałem wtedy najwyżej 18 lat. Kiedy jej o tym powiedziałem, stała się nagle bardzo poważna i powiedziała mi: „Spotykamy się ostatni raz. Gdyby doszło do naszego małżeństwa, to twoi ci może wybaczą, ale moi nie wybaczą ani tobie, ani mnie”. I na tym skończyła się moja miłość z ulicy Orlej. Nigdy jej już potem nie widziałem.
