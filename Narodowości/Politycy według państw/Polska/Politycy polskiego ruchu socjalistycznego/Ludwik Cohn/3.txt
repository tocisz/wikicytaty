Section: Ludwik Cohn / O Ludwiku Cohnie
Autor: Marian Brandys
Źródło: Anna Bikont, Joanna Szczęsna, Wolność to było wyjście z kryminału, „Gazeta Wyborcza”, 26 września 2011.

Uganiali się za nim najrozmaitsi emisariusze rządowi. Proponowano mu stanowisko wiceministra, potem chciano go zrobić prezesem Sądu Najwyższego. Ale Ludwik odrzucał te propozycje i nadal wędrował w swym kusym wojskowym płaszczyku i z sierocym tobołkiem, starając się po drodze nawiązywać kontakty z dawnymi towarzyszami z PPS, którzy – podobnie jak on – pozostali wierni starym sztandarom.
