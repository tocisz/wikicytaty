Section: Wasilij Blücher / O Wasiliju Blucherze
Autor: Agnessa Mironowa
Źródło: Mira Jakowienko, Żona enkawudzisty. Spowiedź Agnessy Mironowej, op. cit., s. 196–197.

Mironow od dawna znał Bluchera. Widziałam go z bliska. Miał promieniującą siłą twarz, szeroką szczękę sztywne wąsy, szpakowate włosy. Spotkaliśmy go kiedyś z jego trzecią żoną w teatrze. (Trzy razy się żenił, za trzecim razem – z młodziutką komsomołką, córką sławnego wówczas maszynisty Kriwonosa, ładniutką, rumianą, poważną dziewczyną). Mironow z Blucherem byli na „ty”, ale nie przedstawił on nam wtedy swojej żony. A może ona po prostu była jego kochanką? Minęło parę lat od tamtego spotkania. Teraz Blucher został aresztowany, ale nie odbył się nad nim żaden sąd. Słyszałam, że strasznie go męczyli na przesłuchaniach, że wydłubali mu oko, że Jeżow zastrzelił go w swoim gabinecie. (…) Jeżow, który zaszedł już tak wysoko i wyobrażał sobie zapewne, że decyduje o losach wszystkich, strzelił do niego, jak mówią, z bardzo bliska i w ten sposób go zabił.
