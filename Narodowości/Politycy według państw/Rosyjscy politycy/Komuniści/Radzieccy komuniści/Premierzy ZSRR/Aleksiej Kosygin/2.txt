Section: Aleksiej Kosygin / O Aleksieju Kosyginie
Autor: Kazimierz Kozub, Politycy z pierwszych stron gazet, wyd. Iskry, Warszawa 1976, s. 236–237.

Ów swego rodzaju talent Kosygina do tworzenia dobrej atmosfery w czasie spotkań oficjalnych znany jest od dawna. Opowiadają o tym wiele politycy, którzy brali udział w tego rodzaju spotkaniach, jak i dziennikarze, którym dane było obserwować takie rozmowy. Co interesujące, nastrój ten wprowadza Kosygin nie dzięki jakiejś wesołości czy talentowi gawędziarza. Jest raczej człowiekiem cichym, prawie nieśmiałym, skromnym. Dlatego pierwsze zetknięcie się z nim wydaje się zawsze chłodne, oficjalne. Kosygin jest zarazem człowiekiem niezwykle rzeczowym, znakomitym znawcą dyskutowanych spraw, co szybko zdobywa mu sympatię rozmówców. Sam niezbyt skory do wylewnej serdeczności, nie skrywa jednak swego niezadowolenia i sympatii dla partnerów, których wiedza i rozsądek są widoczne. Nie skrywa Kosygin również swej niechęci do partnerów zbyt zadufanych w sobie, przy tym nie znających się na dyskutowanych sprawach.
