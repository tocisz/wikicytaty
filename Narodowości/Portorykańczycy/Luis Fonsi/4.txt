Section: Luis Fonsi / O Luisie Fonsim
Autor: "Plotkara", Błyskotki, brokaty, bajery, "Angora", nr 2 (1439), 14 stycznia 2018, s. 48.

Prezes Telewizji Polskiej Jacek Kurski (51 l.) przy wsparciu hojnego sponsora zapłacił Fonsiemu za ruszanie ustami na imprezie w Zakopanem równiutkie  450 tysięcy złotych. Dziewięćdziesięciotysięczny tłum zgromadzony na Równi Krupowej pewnie tego nie widział, ale przed telewizorem już nie dało się mieć żadnych wątpliwości. Facet zaśpiewał z playbacku i nawet nie starał się specjalnie udawać, że jest inaczej. Być może właśnie dlatego przyjechał do Polski, bo gdy śpiewa "na żywo", jego stawka jeszcze rośnie. Ale to znaczy, że te sto tysięcy euro to były najgorzej wydane pieniądze w historii imprez sylwestrowych. Za połowę tej stawki mógłby zaśpiewać każdy, w myśl zasady "że śpiewać każdy może". I jestem gotowa już się założyć, że za rok ktoś zaprosi siostry Godlewskie. I ludziska też będą zachwyceni. W każdym razie przy stawce Portorykańczyka rzekome dziewięćdziesiąt tysięcy złotych dla Maryli Rodowicz (72 l.) to jak szybka rodzinna składka dla ubogiego krewnego.
