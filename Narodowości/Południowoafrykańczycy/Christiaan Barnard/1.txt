Section: Christiaan Barnard / O Christiaanie Barnardzie
Autor: Katarzyna Dowbor, Mężczyźni mojego życia, wyd. The Facto, Warszawa 2013, ISBN 978-83-61808-28-2, s. 22.

Barnard okazał się fascynującą postacią. Barwnie opowiadał o swym dzieciństwie w małym południowoafrykańskim miasteczku. Jego ojciec był pastorem, matka grała na organach. Jeden z jego braci zmarł w wieku 5 lat na serce, co wpłynęło na jego przyszłość. Z zapyziałej mieściny do światowej sławy kardiochirurga droga była daleka. I Barnard musiał wykazać się niezwykłą siłą woli i konsekwencją. Opowiadał nam o swej karierze długo i smakowicie. Po powrocie z Polski usłyszeliśmy, że TVP nie jest zainteresowana naszymi materiałami. Tylko z Barnarda zrobiono trzyminutowy ogryzek. Innych naszych reportaży nawet nie zmontowano. Kasety z nimi leżą u mnie w garażu.
