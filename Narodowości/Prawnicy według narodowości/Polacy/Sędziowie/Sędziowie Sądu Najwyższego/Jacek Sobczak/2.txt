Section: Jacek Sobczak / O Jacku Sobczaku
Autor: Maciej Marosz, http://niezalezna.pl/72965-autorytet-z-przeszloscia Autorytet z przeszłością, niezależna.pl, 16 listopada 2015

W stanie wojennym skazywał opozycjonistów na więzienie, dziś uchodzi za prawniczą sławę, autorytet sądowy i akademicki. Sędzia Sądu Najwyższego Jacek Sobczak nie ma sobie nic do zarzucenia, mimo że dziś jego wyroki z 1982 r. są unieważniane jako element represji systemu totalitarnego. (…) W 1982 r. już jako zawodowy sędzia Sobczak trafił do Sądu Wojsk Lotniczych w Poznaniu, gdzie w procesach politycznych skazywał oskarżonych na mocy dekretu o stanie wojennym. Wydawał wyroki w trybie doraźnym, pozwalającym na szybkie prawomocne skazywanie. Sprawa Frąckowiaka nie była jedyną, w której Sobczak wykorzystywał dekret o stanie wojennym, podobny los spotkał m.in. Grzegorza Pietryka. Mężczyzna dostał karę 3 lat więzienia i 2 lata pozbawienia praw publicznych za to, że miał opowiadać kilku osobom na terenie szpitala w Koninie, że internowani w stanie wojennym przebywają w zimnych, nieogrzewanych celach, a niektórzy z nich zostali poddani brutalnemu śledztwu.
