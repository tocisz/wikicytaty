Section: Małgorzata Gersdorf
Źródło: https://www.tvn24.pl/wiadomosci-z-kraju,3/oswiadczenie-gersdorf-w-sprawie-ustaw-o-sadzie-najwyzszym-i-krs,800738.html „Nikomu nie wolno niszczyć struktur konstytucyjnych. Tak postępuje tylko okupant”, tvn24.pl, 22 grudnia 2017

Proszę Obywatelki i Obywateli, aby czytali polską Konstytucję i wyciągali z niej wnioski. Niech we własnym interesie przemyślą drogę, którą podąża rządząca większość. Trzeba bowiem stale pamiętać, że nikt, kto wygrywa demokratyczne wybory nie rządzi tylko w imieniu swoich wyborców, ale w imieniu wszystkich obywateli. Nikomu też nie wolno niszczyć struktur konstytucyjnych organów państwa. Tak postępuje tylko okupant.
