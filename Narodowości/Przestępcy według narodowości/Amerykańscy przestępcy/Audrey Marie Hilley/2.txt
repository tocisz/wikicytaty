Section: Audrey Marie Hilley / O Audrey Marie Hilley
Autor: Shelley Klein, Największe zbrodniarki w historii, op. cit., s. 24.

Historia Audrey Marie Hilley pod wieloma względami przypomina obraz małomiasteczkowej Ameryki z lat pięćdziesiątych XX wieku. Z pozoru wszystko wydawało się śliczne, schludne i czyściutkie, ale za tą fasadą kryły się ponure tajemnice. W chwili aresztowania Audrey Marie Hilley, 12 stycznia 1983 roku, jej życie było tak mroczne, pełne tajemniczych historii o bliźniętach, niewyjaśnionych pożarach, sfabrykowanych nekrologów i śmiertelnych chorób, że niejeden czytelnik byłby skłonny uznać, iż cała ta żałosna opowieść została wymyślona przez ekscentrycznego amerykańskiego reżysera Davida Lyncha.
