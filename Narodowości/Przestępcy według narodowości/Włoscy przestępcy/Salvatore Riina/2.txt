Section: Salvatore Riina / O Salvatore Riinie
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, Świat Książki, s. 288.

Salvatore „Il Corto” („Krótki”) Riina, „Bestia”, przez dziesięciolecia mordował i wzbudzał postrach na ulicach sycylijskich miast. Był człowiekiem, którego drugą naturą była przemoc i okrucieństwo, bezlitośnie eliminującym rywali i przeciwników – brutalność dokonywanych przezeń zabójstw była tym bardziej przerażająca, że Riina mordował z zimną krwią. Długoletni członek sycylijskiej mafii, na początku lat osiemdziesiątych XX w. zdobył uprzywilejowaną pozycję po serii morderstw dotychczasowych bossów, by w końcu zostać najpotężniejszym człowiekiem w całej organizacji; jego nazwisko stało się synonimem krwawych porachunków i korupcji.
