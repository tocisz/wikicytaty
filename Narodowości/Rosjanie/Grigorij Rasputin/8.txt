Section: Grigorij Rasputin / O Grigoriju Rasputinie
Autor: José María López Ruiz, Tyrani i zbrodniarze. Najwięksi nikczemnicy w dziejach świata, op. cit., s. 203.

Historia Rasputina oraz fakt, że do jego zamordowania przyznał się książę Jusupow, są powszechnie znane. Jednak zadziwia w niej to, że arystokrata wcale nie ukrywał swojej zbrodni; szczycił się nią, a przez wiele lat dostatnio żył „dzięki” niej. Wciąż pojawiały się wywiady prasowe, książki oraz cały szereg innych przekazów wspominających śmierć Rasputina. Została puszczona w ruch cała medialna machina, mająca usprawiedliwić zabicie tego niegodnego osobnika. Należy jednak zastanowić się nad tym, czy jego postępowanie tak bardzo odbiegało od postaw skorumpowanej i okrutnej arystokracji carskiej Rosji. Historia Rasputina stosunkowo szybko stała się powszechnie znana, a jej bohater został uznany za jednego z bardziej sławnych ludzi początku XX wieku. Mimo to wciąż jest postacią enigmatyczną, gdyż zabrał ze sobą do grobu wiele tajemnic dotyczących swego barwnego życia oraz osób, które oddały w jego ręce całą władzę nad potężnym imperium.
