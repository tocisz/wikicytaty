Section: Włodzimierz Lenin / O Włodzimierzu Leninie
Autor: Kazimierz Czapiński, Moja znajomość z Leninem. Wspomnienia z dawnych lat, 1931

Bywałem w tym leninowskim mieszkaniu wiele razy. (…) muszę powiedzieć (…), że i całe życie Leninów, i on sam, Lenin, osobiście wywarł na mnie bardzo korzystne wrażenie. Życie było nad wyraz skromne: gdy zostawałem na herbacie, podawano zazwyczaj do tej herbaty chleb i nic więcej. Całe życie było poświęcone pracy nad artykułami i nad kierownictwem ruchem rewolucyjnym w Rosji. Atmosfera, powiedziałbym, ascezy i naprężonych interesów duchowych była we wszystkim.
