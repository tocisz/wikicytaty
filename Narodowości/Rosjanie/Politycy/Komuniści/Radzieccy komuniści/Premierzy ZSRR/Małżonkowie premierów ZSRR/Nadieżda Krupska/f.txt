Section: Nadieżda Krupska / O Nadieżdzie Krupskiej
Autor: Ariadna Tyrkowa-Williams
Źródło: Larysa Wasiliewa, Kremlowskie żony, op. cit., s. 18.

Ciągle dyskutowałyśmy o niedoskonałości ludzkiego społeczeństwa. Podnietą do tych rozważań było samo życie, gorączkowe pytania szlachetnej młodości… Najwrażliwsza młodzież z wielu wykształconych rodzin rosyjskich już w bardzo wczesnym wieku połykała bakcyla społecznego niepokoju. Najsilniej spośród moich koleżanek zaraziła się nim Nadia Krupska. Najwcześniej i najbardziej bezkompromisowo sprecyzowała swoje poglądy i wytyczyła sobie drogę. Należała do ludzi, którzy nigdy nie zmieniają przekonań i uczuć.
