Section: Grigorij Orłow / O Grigoriju Orłowie
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 196.

Następcą [Stanisława Augusta] Poniatowskiego został wspomniany już brat mordercy Piotra III, Grigorij Orłow, który odznaczał się nieprzeciętnym wzrostem i imponującą muskulaturą. W przeciwieństwie do dwóch poprzednich, wykształconych i eleganckich kochanków carycy, uchodził za kłótliwego pijaka, który w życiu nie przeczytał żadnej książki. Zdawało się, że właśnie takiej odmiany szukała ciągle żądna wrażeń Katarzyna; u jej boku olbrzym o anielskiej twarzy” zrobił karierę. Kochankowie swojego związku nie trzymali w tajemnicy, a Orłow z dumą nosił na piersi ozdobiony brylantami miniaturowy portret swojej pani. W czasie, kiedy ich miłość była najbardziej żarliwa, Katarzyna kazała zbudować wspaniały pałac – bajkowe schronienie dla miłosnych igraszek.
