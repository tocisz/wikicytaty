Section: Iwan IV Groźny / O Iwanie IV Groźnym
Autor: Ludwik Stomma, Choroby i dolegliwości sławnych ludzi, Wydawnictwo Literatura Net Pl, Gdańsk, ISBN 8392364546, s. 70.

Czy okrucieństwo cara Iwana Groźnego miało patologiczny charakter? Jest to pytanie człowieka żyjącego w XXI, XX czy nawet XIX wieku. Współcześni Iwanowi bali się go jak ognia, uważali za okrutnika, nie widzieli jednak w jego postępowaniu niczego, co nie mieściłoby się summa summarum w duchu epoki. Bardziej już zastanawiało się jego niezrównoważenie. I ni to nawet, że w wybuchu gniewu zabił syna, ale że dokonawszy tego, natychmiast ze wściekłości przeszedł do najskrajniejszej rozpaczy: bił głową po ścianie, szarpał na sobie ubranie etc. Godunow czy Szujski panowali nieporównywalnie krócej, toteż nie zdążyli rozkręcić w pełni spirali tyranii. Czy gdyby mieli ku temu możliwość, różniliby się wiele od Iwana? Można wątpić. Dlatego współczesne teorie upatrujące przyczyn okrucieństwa cara w jego sieroctwie, otoczeniu, cechach genetycznych wydają nam się mało adekwatne. Nie będziemy się tym tematem zajmować.
