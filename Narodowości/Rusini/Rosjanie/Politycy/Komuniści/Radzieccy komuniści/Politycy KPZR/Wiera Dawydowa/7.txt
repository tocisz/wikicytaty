Section: Wiera Dawydowa / O Wierze Dawydowej
Autor: Waldemar Łysiak, Lider, Wydawnictwo Nobilis, Warszawa 2008, ISBN 978-83-60297-21-6, s 27-28.

Lieonid Szudrin: To ty daj spokój. Zawsze miałeś bzika na punkcie babskiej pupy jako motoru historycznych zdarzeń. Od Kleopatry i Messaliny, do pani Simpson i pani Peron. Gdyby profesor Żelezin ci nie zakazał, doktorat robiłbyś z tyłka solistki Teatru Bolszoj jako detonatora stalinowskich "czystek" w resortach siłowych. Wszyscy członkowie Akademii żartowali wtedy, że "Misza Gruwałow widzi tylko krocze kochanki Słońca Ludów!"!
Misza Gruwałow: Opinia zbiorowa to bagno, każda bulwersująca prawda jest dziełem indywidualisty. Ta śpiewaczka była muzą Stalina przez prawie dwadzieścia lat...
Lieonid Szudrin: Nie jedyną.
Misza Griwałow: Ale jedyną tak długo, inne spuszczał po kilku miesiącach. Gdyby kolejni szefowie NKWD, Jagoda i Jeżow, nie dobierali się do Wiery Dawydowej, Stalin by ich nie rozwalił.
Lieonid Szudrin: Czyli rozwalił ich przez zazdrość?
Misza Gruwałow: Tak, przez zazdrość, przez wściekłą zazdrość. Marszałek Tuchaczewski połucził kulkę, bo Dawydowa kochała go, a Beria...
Lieonid Szudrin: Misza, dosyć, odpuść! Nie przyjechałem, by słuchać bredni na temat samicy Stalina!
