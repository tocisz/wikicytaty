Section: Nadieżda Alliłujewa / O Nadieżdzie Alliłujewej
Autor: Przemysław Słowiński, Dyktatorzy i ich kobiety. Seks, władza i pieniądze, op. cit., s. 98.

(…) Wrażliwa i otwarta Nadia wierzyła we wszystko, co dobre. Żadną miarą nie chciała zaakceptować panującej tam [w Moskwie] rozwiązłości, cynizmu i zwierzęcej walki o władzę, dusząc się wprost w gęstej, kremlowskiej atmosferze. Różnica psychiki i charakteru spowodowała, że od samego początku małżeństwo skazane było a niepowodzenie. Mnożyły się przyczyny oddalające małżonków od siebie. I nie były to tylko kłótnie o przesoloną zupę. Nadieżda śmiało dobierała sobie przyjaciół, lekceważąc fakt, że większość z nich była w jawnej niełasce Gruzina. Nie kryła się też z krytyką bolszewickiego barbarzyństwa, dzikiego terroru Armii Czerwonej czy kolektywizacji. Chcąc uniezależnić się od męża, podjęła studia w zakresie chemii włókien wiskozowych na Wszechzwiązkowej Akademii Przemysłu, gdzie od studentów dowiedziała się o prawdziwym obliczu bolszewizmu. W 1921 została wykluczona z szeregów partii, gdyż według jej kierownictwa nie cechowała ją wystarczająca nadgorliwość.
