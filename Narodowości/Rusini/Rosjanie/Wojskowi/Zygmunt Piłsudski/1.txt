Section: Zygmunt Piłsudski / O Zygmuncie Piłsudskim
Autor: Adolf Nowaczyński, „Myśl Narodowa”, cyt. za: Daria i Tomasz Nałęcz, Józef Piłsudski – legendy i fakty, Młodzieżowa Agencja Wydawnicza, Warszawa 1987, s. 42.

Nie wchodzimy w to np., w jakim stosunku pokrewieństwa do dzisiejszego Naczelnika Państwa stał pułkownik żandarmerii Piłsudski z r. 1862, który zaraz po ogłoszeniu stanu wojennego przez hr. Lamberta został dzięki swojemu okrucieństwu mianowany oberpolicmajstrem Warszawy, którego usunąć ośmielił się dopiero margrabia, o którego łotrostwach i sadyzmach pełno szczegółów w pamiętnikach ówczesnych (…) Nie wchodzimy więc w to, czy oberpolicmajster, a potem uśmiertitiel matioży z roku 1863 r., był stryjem czy dziadkiem dzisiejszego Naczelnika Państwa i czy cała antyrosyjska mentalita J. Piłsudskiego nie jest ekspiacją i rehabilitacją nazwiska zohydzonego przez żandarma z 1863 r.
