Section: Piotr III Romanow / O Piotrze III Romanowie / Inne
Autor: Will Cuppy, Życie i upadek prawie wszystkich, Wydawnictwo Książkowe „Twój Styl”, Warszawa 2005, tłum. i wstęp Wojciech Tyszka, ISBN 8371634099, s. 178–179.

Już podczas nocy poślubnej Katarzyna miała okazję się przekonać, że w Rosji nawet pożycie intymne wygląda inaczej niż w pozostałej części świata. Piotr wlazł do wyra, nie zdejmując swoich ciężkich buciorów, po czym przez następną godzinę czy dwie oddawał się zabawie ze swoją imponującą kolekcją lalek, podczas której oznajmił wielkiej księżnej, że od dziś ma nową kochankę. A na koniec odwrócił się na drugi bok i zaczął chrapać. Jak się okazało, tego typu zachowanie powtarzało się odtąd co noc przez kolejnych dziewięć lat, dopóki Piotr nie przeniósł się do własnego łóżka (wcześniej jakoś nie wpadł na ten pomysł). Kilka lat później, kiedy znaleziono go martwego, a wszystkie znaki na niebie i ziemi wskazywały morderstwo, Katarzynę uznano za osobę przynajmniej częściowo odpowiedzialną za ten stan. Doprawdy, sam nie wiem, skąd ten pomysł!
