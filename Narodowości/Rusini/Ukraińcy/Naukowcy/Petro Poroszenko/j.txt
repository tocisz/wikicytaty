Section: Petro Poroszenko / O Petrze Poroszence
Autor: Antoni Szpak, Bałwany, „Angora” nr 6 (1286), 8 lutego 2015, s. 8.

Z naszym śmiertelnym wrogiem muszą walczyć sami Ukraińcy. A nie jest ich tak łatwo złapać i wcielić do wojska. Dają łapówki i wymigują się od służby. Dlatego Poroszenko szuka głupich na kajak. Takich, którzy będą za nich walczyli i ginęli. Jeździ po świecie i łapę po szmal wyciąga, a swoich pieniędzy (1,5 miliarda euro) nie rusza. Nasi politycy udają, że nie wiedzą, jakim potężnym majątkiem dysponuje ta cyniczna banda ukraińskich oligarchów. W jaki cudowny, sobie tylko znany, a nie prokuraturze, sposób dorobili się zawrotnych fortun. Prędzej Ukraińcy doczekają się końca świata niż tego, że oligarchowie sięgną po swoją kasę, by ratować ojczyznę, Zresztą, po co mieliby to robić, skoro dobrze im idzie wyciąganie forsy od naiwniaków. Pani premier Kopacz na nic nie ma pieniędzy, ale 100 mln euro dla Poroszenki znalazła.
