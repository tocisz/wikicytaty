Section: Tomasz Sikora
Źródło: http://sport.onet.pl/zimowe/biathlon/tomasz-sikora-niespotykanie-cierpliwy-olimpijczyk,1,3152910,wiadomosc.html onet.pl

Ostatecznie o wyniku decyduje psychika. Jeśli podjeżdżasz do ostatniego strzelania i myślisz, co wygrasz, jeśli dobrze trafisz, już po tobie. Musisz zachować koncentrację. Musisz zapomnieć, że biegniesz po mistrzostwo świata. Musisz stanąć, wymierzyć i strzelać. Nie kalkulować, że może jeszcze trochę, jeszcze sekundę. Musi być jak na treningach. Jak na tysiącach strzelań, które oddało się latem. Ideał to takie wyłączenie, że nie widzisz wokół niczego. Strzelasz i nawet tego nie zauważasz. Te pół minuty wypada z życiorysu… Ale to się zdarza raz na kilkanaście startów.
