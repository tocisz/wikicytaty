Section: Paweł Zatorski
Źródło: http://reprezentacja.net/siatkowka/aktualnosci/28916_pawel_zatorski_jestesmy_glodni_gry reprezentacja.net

Redaktor: Jak oceniasz swój występ we wczorajszym meczu Kadry B? Oglądało was bardzo wielu kibiców.
Paweł Zatorski: To było bardzo miłe. Niektórzy z nas już od dawna nie mieli okazji grać spotkania przed taką publicznością i z tak dobrymi rywalami, dlatego każdy taki mecz nas cieszy. Myślę, że momentami było widać na boisku tą radość i walkę do samego końca, a za to właśnie chwali się każdego zawodnika. Z tego jestem zadowolony, natomiast z rezultatu oczywiście nie, ponieważ mogliśmy osiągnąć wczoraj więcej, ale musimy doceniać klasę przeciwnika. Czesi grają dobrze, mają doświadczonych siatkarzy. Szanujemy ich i cieszymy się, że podjęliśmy wyrównaną walkę. Niestety, nie udało się dobrnąć do końca z dobrym rezultatem.
