Section: Anna Okopińska / O Annie Okopińskiej
Autor: Wanda Rutkiewicz
Źródło: Zdobycie Gasherbrumów pod red. Wandy Rutkiewicz, Warszawa 1979, wyd. „Sport i Turystyka”, s. 22–23.

Anka – drobna i szczupła – już swoją budową predestynowana była do chodzenia po górach wysokich, a jej udział w wyprawach w Pamir i w Himalaje w pełni to potwierdził. Z natury skryta i zamknięta, sprawiająca wrażenie nieśmiałej i biernej, potrafiła nieoczekiwanie podjąć trudną i samodzielną inicjatywę, jak na przykład przejście latem z Danutą Szelenbaum całej grani Tatr Wysokich. Z podziwem patrzyłam na wyprawie, jak łatwo przychodzi jej poruszanie się na wysokościach nawet z ciężkim bagażem na plecach.
