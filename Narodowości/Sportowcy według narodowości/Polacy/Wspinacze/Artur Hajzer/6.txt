Section: Artur Hajzer
Opis: zapytany o śmierć Andrzeja Marciniaka, któremu 20 lat wcześniej ocalił życie w słynnej akcji ratunkowej pod Mount Everestem
Źródło: Jakub Karp, http://forumextremum.pl/wywiady/gora-to-zadanie-wywiad-artur-hajzer-cz1.html Góra to zadanie - wywiad z Arturem Hajzerem, cz. 1, forumextremum.pl, 10 czerwca 2013

Patrząc na mój górski dorobek, nie ma co owijać w bawełnę i trzeba przyznać, że śmierć w górach nie powoduje u mnie dużego zaskoczenia, to po prostu się zdarza. Ludzie w górach zawsze ginęli, giną i ginąć będą i ten moment zawsze jest trudny. Pojawia się refleksja, że ta postać, ten zawodnik odchodzi na zawsze, góry go zabrały.
Jak czytałem notkę donoszącą o śmierci Marciniaka, to miałem jednak tę nutkę, odrobinę satysfakcji, że te dwadzieścia lat, o które przedłużył sobie życie po tej przygodzie na przełęczy Lho La, czy też przedłużyliśmy mu wspólnie – miało wartość, to było coś, dwadzieścia lat... I raczej myślałem o tym, co się udało przez te dwadzieścia lat, a nie o tym, że coś się teraz skończyło i że mamy do czynienia z jakąś wielką tragedią.
