Section: Szwedzi
Autor: Władysław Bełza
Źródło: Zamek grojecki w: Poezje Władysława Bełzy, wyd. F. A. Brockhaus, Lipsk 1874, s. 27.

Mówią: gdy Szwedzi zamek zdobyli,
Z narożnej wieży w tej samej chwili,
Jakaś niewiasta z rozpaczą w oku,
Strąciła dziecię na dno potoku,
Co się pod zamkiem wił jak w pierścieniach,
I niknął w strasznej przepaści cieniach. (...)

Bo kiedy Szwedzi zdradziecko, nocą,
Grojecki zamek wzięli przemocą:
Ona, by syn jej nie wpadł w niewolę,
W ofierze niebu składa pacholę!
