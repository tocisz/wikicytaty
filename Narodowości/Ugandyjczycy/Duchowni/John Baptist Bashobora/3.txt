Section: John Baptist Bashobora / O Johnie Baptiście Bashoborze
Autor: Antoni Szpak, TKM już się zbliża, „Angora” nr 31 (1311), 2 sierpnia 2015, s. 8.

(…) Premier Szydło powinna powierzyć zdrowie Polaków sławnemu uzdrowicielowi z Ugandy ojcu Bashoborze. Toż on potrafi bez specjalistycznej aparatury, drogich badań i leków uzdrowić każdego. Skończyłoby się utrzymywanie NFZ-u i płacenie składek zdrowotnych. Ostatnio ojciec cudotwórca, odprawiając mszę na Stadionie Narodowym, uzdrowił, wlewając olej radości Ducha Świętego, tysiące ludzi cierpiących na nadciśnienie, choroby kości, mających problemy z wątrobą i finansami. Ba, wyleczył również tych uzależnionych od komputera i masturbacji. Dodatkowo z czystej sympatii zapewnił 79 bezpłodnym parom płodność, że nic tylko w ciążę zachodzić. Więc po co nam in vitro. Ojczulek w ogóle jest wszechstronny – poradził sobie ze szwankującą na stadionie klimatyzacją. Oczywiście, jak sam powiada, nie uczyniłby tego wszystkiego bez pomocy Jezusa i Ducha Świętego, którzy czują się w Polsce tak dobrze jak u siebie w niebie.
