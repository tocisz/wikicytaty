Section: Idi Amin / O Idim Aminie
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 300.

Nazywany był Big Daddy (Wielki Tata), miał śmieszny wygląd bufona, pod którym krył się potwór. Według Amnesty International w okresie sprawowania władzy spowodował śmierć ponad trzystu tysięcy Ugandyjczyków i zdziesiątkował całe plemiona, takie jak Longi, Acholi czy Lugbara. Początkowo dyktator miał poparcie Zachodu, który widział w nim zaporę dla komunizmu, rozprzestrzeniającego się w krajach przechodzących dekolonizację. Lecz bardzo szybko kraje zachodnie stały się świadkami niewytłumaczalnego (jeśli nie absurdalnego) niebezpiecznego postępowania swego podopiecznego.
