Section: Wasyl Slipak / O Wasylu Slipaku
Autor: Opera Krakowska.
Źródło: http://www.opera.krakow.pl/pl/aktualnosci/cesarz-atlantydy-najlepsza-inscenizacja-festiwalu-operowego-w-szeged# „CESARZ ATLANTYDY” NAJLEPSZĄ INSCENIZACJĄ FESTIWALU OPEROWEGO W SZEGED!, opera.krakow.pl, 15 października 2011.

Międzynarodowe jury Festiwalu i Konkursu Operowego w Szeged w składzie: Raymond DUFFAUT – przewodniczący jury, Andrea Rost, Esther Lehoczky, Henry Little, Luca Targetti, Walter Kobéra uznało spektakl „Cesarz Atlantydy” Viktora Ullmanna w reżyserii Beaty Redo-Dobber, pod kierownictwem muzycznym Tomasza Tokarczyka, za najlepszą spośród pięciu inscenizacji zaprezentowanych w dniach 6–14 października w Szeged. Zgodnie z werdyktem jury laureatem konkursu na najlepszego solistę został Wassyl Slipak odtwarzający w „Cesarzu Atlantydy” rolę Śmierci (Der Tod). Ogłoszenie wyników nastąpiło 15 października podczas uroczystej gali w Teatrze w Szeged.
