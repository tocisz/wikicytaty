Section: Wasyl Slipak / O Wasylu Slipaku
Autor: TVP. INFO
Źródło: http://www.tvp.info/25973343/solista-opery-paryskiej-zginal-na-froncie-pod-luganskiem Solista opery paryskiej zginął na froncie pod Ługańskiem, tvp. info, 29 czerwca 2016.

Ukraiński śpiewak operowy Wasyl Slipak zginął na froncie w Zagłębiu Donieckim. Walczył jako ochotnik. Został zastrzelony w środę nad ranem przez snajpera. Artysta obsługiwał karabin maszynowy w pobliżu Ługańska. Separatyści atakowali za pomocą artylerii, czołgów i piechoty. Śpiewak, który od lat 90. występował w Paryżu, przyjechał na front półtora tygodnia temu. Walczył jednak już wcześniej, w czerwcu zeszłego roku. Gdy rozpoczęła się rosyjska agresja w 2014 roku, przez pewien czas pomagał żołnierzom jako wolontariusz.
