Section: Bohdan Staszynski / O Bohdanie Staszynskim
Autor: Marcin Moneta, Dlaczego Sowieci zabili Banderę?, „Focus Historia” nr 10 (90)/2014 (październik), s. 47.

Staszyński twierdził później, że KGB postawił mu propozycję nie do odrzucenia: albo pójdzie na współpracę, albo rodzinę czeka wywózka na Sybir. Czy tak było w rzeczywistości? Z relacji byłych sowieckich przełożonych wyłania się obraz wręcz przeciwny – gorliwego konfidenta, zadowolonego z nowej pracy. Nie miał skrupułów przy denuncjowaniu sąsiadów ani członków rodziny. Szybko awansował w strukturze radzieckiego wywiadu Komuniści szykowali go do zadań poważniejszych niż lokalne szpiegostwo. „KGB potrzebni byli tacy ludzie, bez ideowych i moralnych wątpliwości. Przerobienie ich na morderców było tylko kwestią czasu. To nie oni wybierali organizację, to organizacja wybierała ich” – sądzi [Wiesław] Romanowski.
