Section: Bálint Magyar
Opis: współautor – Bálint Madlovics
Źródło: http://wyborcza.pl/7,75968,24934774,panstwa-mafijne-przegrywaja-w-europie.html Bálint Magyar, Bálint Madlovics, Pod sztandarem "suwerenności" państwo mafijne chce zagwarantować sobie bezkarność w UE, wyborcza.pl, 27 czerwca 2019.

Węgierskie państwo mafijne zagwarantowało już sobie bezkarność na szczeblu krajowym. Wierni mu ludzie opanowali prokuraturę oraz Trybunał Konstytucyjny i raz po raz podejmowane są próby utworzenia sądów specjalnych, które przejęłyby sprawy politycznie wrażliwe. Autorzy tych inicjatyw powołują się na rzekome wzorce zachodnie, lecz w istocie naśladują przykłady środkowo-azjatyckie. Tradycyjnej mafii wystarczy wyeliminowanie – za pomocą spisku lub przekupstwa – mechanizmów kontrolnych państwa, w którym ta mafia działa. W przeciwieństwie do niej państwo mafijne musi zagwarantować sobie bezkarność także na arenie międzynarodowej.
