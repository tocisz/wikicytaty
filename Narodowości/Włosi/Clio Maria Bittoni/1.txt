Section: Clio Maria Bittoni / O Clio Marii Bittoni
Autor: Janusz Sibora
Źródło: Ryszarda Wojciechowska, Do sukienki dorabia się ideologię (rozmowa z dr. Januszem Siborą), „Angora” nr 13 (1293), 29 marca 2015, s. 17.

Jestem konserwatystą i tak mniej więcej pół kroku do tyłu. Dlatego wskazałbym na docenianą w Europie małżonkę prezydenta Napolitano, który z racji wieku przestał być prezydentem. Jego żona była pierwszą damą z klasą. Nigdy nie wykorzystywała stanowiska męża. Kiedy chcieli wieczorem iść do kina, sami kupowali bilety w kasie. I dopiero kiedy na sali zapalały się światła, publiczność zobaczyła, że był prezydent i pani prezydentowa. Ona też dbała o wizerunek męża. Czasami fotoreporterzy potrafili dyskretnie uchwycić, jak mężowi dyskretnie poprawia krawat albo poszetkę w kieszonce marynarki.
