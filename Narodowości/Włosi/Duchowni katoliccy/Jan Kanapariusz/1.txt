Section: Jan Kanapariusz
Źródło: Żywot świętego Wojciecha, s. 80, 81; tłum.K. Abgarowicz.

Wtedy święty Wojciech zapytany, kim jest, skąd pochodzi i z jakiego powodu tam przybył, tak odrzekł łagodnym głosem: „Z pochodzenia jestem Słowianinem, nazywam się Adalbert, z powołania zakonnik; niegdyś wyświęcony na biskupa, teraz z obowiązku jestem waszym apostołem. Przyczyną naszej podróży jest wasze zbawienie, abyście porzuciwszy głuche i nieme bałwany, uznali Stwórcę waszego, który jest Bogiem i poza którym nie ma innego Boga (...)”. Tyle święty Wojciech. Ci zaś, już przez ten cały czas z oburzeniem i krzykiem miotając przeciw niemu bluźniercze słowa, śmiercią mu grozili.
