Section: Einsatz Reinhardt
Autor: Andrzej Duda
Opis: list do uczestników marszu pamięci w 75. rocznicę Akcji Reinhardt.
Źródło: http://www.prezydent.pl/kancelaria/aktywnosc-doradcow/art,105,marsz-pamieci-22-lipca-w-75-rocznice-akcji-reinhardt.html Marsz Pamięci 22 lipca w 75. rocznicę Akcji Reinhardt, prezydent.pl, 22 lipca 2017

Marsz Pamięci 22 lipca upamiętnia potworną zbrodnię, której niemieccy naziści dopuścili się na żydowskich obywatelach Rzeczypospolitej. Siedemdziesiąt pięć lat temu w okupowanej Warszawie wielką akcją wysiedleńczą rozpoczęła się brutalna likwidacja getta. Był to kolejny przejaw hitlerowskiej polityki terroru i zniszczenia. Wraz z wybuchem II wojny światowej Niemcy przenieśli swoją machinę śmierci na okupowane ziemie Polski. W ciągu dwóch miesięcy z samego jedynie getta w Warszawie wywieziono i wymordowano ponad ćwierć miliona ludzi tylko dlatego, że byli Żydami. Była to realizacja zagłady narodu żydowskiego w ramach Akcji Reinhardt. Największego w dziejach ludobójstwa, zaplanowanego i przeprowadzonego przez władze III Rzeszy.
