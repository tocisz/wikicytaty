Section: Einsatz Reinhardt
Autor: Paweł Śpiewak
Źródło: https://www.tygodnikpowszechny.pl/kadisz-za-warszawiakow-149056 Kadisz za warszawiaków, tygodnikpowszechny.pl, 18 lipca 2017
Zobacz też: Reinhard Heydrich, Żydzi

To była akcja czysto rasistowska. Względy ekonomiczne odgrywały drugorzędną rolę. Gdyby istniała w tym jakaś racjonalność, nazistom nie opłacałoby się zabijać potencjalnych robotników. Wątek ekonomiczny – potencjalnych korzyści, jakie hitlerowcom miało przynieść wymordowanie Żydów – pojawił się dlatego, że nazwę operacji wiązano początkowo z nazwiskiem sekretarza stanu w niemieckim Ministerstwie Finansów, Fritza Reinhardta. W rzeczywistości kryptonim pochodzi od imienia Reinharda Heydricha, jednego z głównych organizatorów ze strony niemieckiej, prowadzącego słynną konferencję w Wannsee, gdzie dowództwo III Rzeszy ustalało nie tyle sam fakt zabijania Żydów, ile logistykę tego procesu. Decyzja o tym, że Żydzi będą zabijani, zapadła z kolei najprawdopodobniej latem 1941 r.
