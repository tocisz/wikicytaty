Section: Autobiografia Salomona Majmona
Źródło: Rozdział XIII, Dążenie do wykształcenia ducha w wiecznej walce z niedolą wszelkiego rodzaju.

Aby zadośćuczynić memu pragnieniu wiedzy, nie było innego środka, jak nauczyć się języków obcych. Ale jak mogłem sobie z tem począć? Uczyć się polskiego lub łacińskiego języka u katolika było dla mnie niepodobieństwem, gdyż z jednej strony – przesądy mojego własnego narodu wzbraniały mi uczyć się innych języków prócz hebrajskiego, oraz poświęcać się innym studjom i naukom prócz talmudu i mnóstwa doń komentarzy; z drugiej strony – przesądy katolików nie dozwalały również uczenia żyda.
