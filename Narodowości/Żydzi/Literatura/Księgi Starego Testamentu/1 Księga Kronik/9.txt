Section: 1 Księga Kronik / Pismo Święte w Przekładzie Nowego Świata (1994)
Źródło: 1 Kronik 16:8-10, 16–18, 23, 25, 26

Dzięki składajcie Jehowie; wzywajcie jego imienia,
oznajmiajcie wśród ludów jego dzieła!
Śpiewajcie mu, grajcie mu,
interesujcie się wszystkimi jego zdumiewającymi czynami. (…)
Poszukujcie Jehowy i jego siły (…).
przymierze to zawarł z Abrahamem,
a przysięgę dał Izaakowi.
I przysięgę tę uczynił przepisem dla Jakuba,
przymierzem po czas niezmierzony – dla Izraela,
mówiąc: 'Tobie dam ziemię Kanaan
jako wyznaczony dział waszego dziedzictwa'.
Śpiewajcie Jehowie, wszyscy ludzie na ziemi!
Dzień po dniu obwieszczajcie wybawienie, które on daje! (…)
Jehowa jest wielki i nader godzien wysławiania
i jego należy się lękać bardziej niż wszystkich innych bogów.
Bo wszyscy bogowie ludów to bogowie nic niewarci.
Jehowa zaś uczynił niebiosa.
