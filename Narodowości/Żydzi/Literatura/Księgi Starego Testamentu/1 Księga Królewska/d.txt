Section: 1 Księga Królewska / Pismo Święte w Przekładzie Nowego Świata (1994)
Źródło: 1 Królów 15:1–5
Zobacz też: król Dawid, Jerozolima

A Abijam został królem Judy w osiemnastym roku króla Jeroboama, syna Nebata. Panował w Jerozolimie trzy lata; jego matka miała na imię Maaka i była wnuczką Abiszaloma. I chodził we wszystkich grzechach swego ojca, które ten przed nim popełniał; a jego serce nie było niepodzielne wobec Jehowy, jego Boga, jak serce Dawida, praojca. Albowiem ze względu na Dawida Jehowa, jego Bóg, dał mu w Jerozolimie lampę, wzbudzając po nim jego syna i zachowując Jerozolimę, gdyż Dawid czynił to, co słuszne w oczach Jehowy, i nie odwrócił się od tego, co On mu nakazał, przez wszystkie dni swego życia – z wyjątkiem sprawy Uriasza Hetyty.
