Section: 1 Księga Królewska / Inne przekłady
Źródło: 1 Krl 3, 9–13, tłum. Izaak Cylkow, wyd. hebrajsko-polskie (1914)

Daj tedy słudze Twojemu serce, które by umiało sądzić lud Twój, a rozróżniać między dobrem a złem, bo któżby zdołał inaczej sądzić ogromny lud Twój.
I spodobało się to Panu, że Salomon o podobną rzecz prosił.
I rzekł Bóg do niego: Ponieważ prosiłeś o to, a nie uprosiłeś sobie długich lat, ani uprosiłeś sobie bogactwa, ani uprosiłeś sobie śmierci wrogów twoich, lecz prosiłeś o rozum, aby wyrozumieć prawo.
Uczynię to wedle słowa twojego: dam ci serce mądre i rozumne, tak podobnego tobie nie było przed tobą, a nie powstanie po tobie.
Ale i to, o coś nie prosił dam tobie: zarówno bogactwo, jak chwałę, aby podobnego tobie nie było żadnego między królami po wszystkie dni Twoje!
