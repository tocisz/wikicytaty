Section: 1 Księga Samuela / Pismo Święte w Przekładzie Nowego Świata (1994)
Źródło: 1 Sam 12:20–25

Samuel rzekł do ludu: „Nie bójcie się. Wyście popełnili całe to zło. Tylko nie odstępujcie od podążania za Jehową, a służcie Jehowie całym swym sercem. I nie wolno wam zbaczać, by iść za nicościami, które nie przynoszą żadnego pożytku i które nie mogą wyzwolić, bo są to nicości. Bo Jehowa nie porzuci swego ludu – przez wzgląd na swe wielkie imię, gdyż Jehowa postanowił uczynić was swoim ludem. Jeśli chodzi o mnie, jest nie do pomyślenia, żebym miał zgrzeszyć przeciwko Jehowie, przestając się za was modlić; i pouczę was o drodze dobrej i słusznej. Tylko bójcie się Jehowy i całym swym sercem służcie mu w prawdzie; bo zobaczcie, jak wielkich rzeczy dla was dokonał. Lecz jeśli będziecie zuchwale dopuszczać się zła, to zostaniecie wytraceni, zarówno wy, jak i wasz król.”
