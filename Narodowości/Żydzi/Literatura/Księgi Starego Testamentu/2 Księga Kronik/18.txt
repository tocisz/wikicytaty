Section: 2 Księga Kronik / Pismo Święte w Przekładzie Nowego Świata (1994)
Źródło: 2 Kronik 33:13, 15–17

I wciąż modlił się do niego, a on dał mu się uprosić i wysłuchał jego prośby o łaskę, i przywrócił go do władzy królewskiej w Jerozolimie; i Manasses poznał, że Jehowa jest prawdziwym Bogiem.(…) I pousuwał cudzoziemskich bogów oraz wizerunek bożka z domu Jehowy, a także wszystkie ołtarze, które zbudował na górze domu Jehowy i w Jerozolimie, potem zaś kazał je wyrzucić poza miasto. Ponadto przygotował ołtarz Jehowy i zaczął składać na nim ofiary współuczestnictwa i ofiary dziękczynne, jak również mówił Judzie, by służyli Jehowie, Bogu Izraela. Niemniej lud dalej składał ofiary na wyżynach, tyle że dla Jehowy, swego Boga.
