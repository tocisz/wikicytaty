Section: 2 Księga Kronik / Pismo Święte w Przekładzie Nowego Świata (1994)
Źródło: 2 Kronik 14:1–4

W końcu Abijasz spoczął ze swymi praojcami i pogrzebano go w Mieście Dawidowym; a w jego miejsce zaczął panować Asa, jego syn. Za jego dni kraj nie zaznawał niepokoju przez dziesięć lat.
I czynił Asa to, co dobre i słuszne w oczach Jehowy, swego Boga. Usunął zatem cudzoziemskie ołtarze oraz wyżyny i porozbijał święte słupy, i pościnał święte pale. Ponadto kazał Judzie szukać Jehowy, Boga ich praojców, oraz wprowadzać w czyn prawo i przykazanie.
