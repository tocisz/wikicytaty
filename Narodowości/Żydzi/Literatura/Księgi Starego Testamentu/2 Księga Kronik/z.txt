Section: 2 Księga Kronik / Pismo Święte w Przekładzie Nowego Świata (1994)
Źródło: 2 Kronik 26:1–5

Potem cały lud judzki wziął Uzzjasza, który miał wtedy szesnaście lat, i uczynili go królem w miejsce jego ojca, Amacjasza. On to odbudował Elot, a następnie przywrócił je Judzie, gdy już król spoczął ze swymi praojcami. Uzzjasz miał szesnaście lat, gdy zaczął panować, a panował w Jerozolimie pięćdziesiąt dwa lata. Jego matka miała na imię Jecholia i była z Jerozolimy. I czynił on to, co słuszne w oczach Jehowy, zgodnie ze wszystkim, co uczynił Amacjasz, jego ojciec. I wciąż starał się szukać Boga za dni Zachariasza, który uczył bojaźni przed prawdziwym Bogiem; a w dniach, gdy szukał Jehowy, prawdziwy Bóg darzył go powodzeniem.
