Section: 2 Księga Królewska / Pismo Święte w Przekładzie Nowego Świata (1994)
Źródło: 2 Królów 17:5–11
Zobacz też: Asyria, bałwochwalstwo, Egipt

I król Asyrii wyruszył przeciwko całej tej ziemi, i ruszył na Samarię, i oblegał ją przez trzy lata. W dziewiątym roku Hoszei król Asyrii zdobył Samarię, po czym powiódł Izraela na wygnanie do Asyrii i osiedlił ich w Chalach i w Chabor nad rzeką Gozan, i w miastach Medów.
A stało się tak, ponieważ synowie Izraela zgrzeszyli przeciwko Jehowie, swemu Bogu, który ich wyprowadził z ziemi egipskiej spod ręki faraona, króla Egiptu, i zaczęli się bać innych bogów; i chodzili według ustaw narodów, które Jehowa wypędził przed synami Izraela, i według ustaw nadanych przez królów Izraela; i synowie Izraela zaczęli zgłębiać rzeczy, które nie były właściwe względem Jehowy, ich Boga, i budowali sobie wyżyny we wszystkich swych miastach, od wieży strażniczej aż po warowne miasto; i stawiali sobie święte słupy i święte pale na każdym wysokim wzgórzu i pod każdym bujnym drzewem; i tam, na wszystkich wyżynach, sprawiali, że się wznosił dym ofiarny, tak samo, jak to czyniły narody, które Jehowa powiódł z ich powodu na wygnanie, i popełniali złe rzeczy, obrażając Jehowę.
