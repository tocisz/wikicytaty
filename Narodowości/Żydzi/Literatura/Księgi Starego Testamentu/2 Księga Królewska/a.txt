Section: 2 Księga Królewska / Pismo Święte w Przekładzie Nowego Świata (1994)
Źródło: 2 Królów 19:15–19

Jehowo, Boże Izraela, siedzący na cherubach, jedynie ty jesteś prawdziwym Bogiem wszystkich królestw ziemi. Tyś uczynił niebiosa i ziemię. Nakłoń swego ucha, Jehowo, i usłysz. Otwórz oczy, Jehowo, i zobacz, usłysz też słowa, które przysłał Sancherib, by urągać Bogu żywemu. To prawda, Jehowo, że królowie Asyrii spustoszyli narody oraz ich ziemię. A ich bogów wydali na pastwę ognia, gdyż nie byli to bogowie, lecz robota rąk ludzkich, drewno i kamień; więc ich zniszczyli. A teraz, Jehowo, nasz Boże, wybaw nas, proszę, z jego ręki, aby wszystkie królestwa ziemi poznały, że tylko ty, Jehowo, jesteś Bogiem.
