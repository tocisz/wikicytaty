Section: 2 Księga Machabejska / Biblia Tysiąclecia (2003)
Opis: o miejscu ukrycia biblijnej Arki Przymierza.
Źródło: 2 Mch 2, 4–5

Było w tym piśmie napisane, jak z Bożego polecenia prorok kazał nieść za sobą namiot i arkę, gdy wyszedł. Kiedy zaś wszedł na górę, na którą Mojżesz wstąpił i z której przyglądał się dziedzictwu Bożemu, przyszedłszy tam znalazł Jeremiasz pomieszczenie w postaci pieczary. Umieścił tam namiot, arkę i ołtarz kadzenia, a wejście zarzucił kamieniami.
