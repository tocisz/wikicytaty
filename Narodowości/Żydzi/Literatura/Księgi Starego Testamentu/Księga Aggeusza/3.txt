Section: Księga Aggeusza / Pismo Święte w Przekładzie Nowego Świata
Źródło: Ag 1, 9–11

„Spodziewano się dużo, a oto było tylko trochę; i wnieśliście to do domu, a ja to zdmuchnąłem – z jakiego powodu?”, brzmi wypowiedź Jehowy Zastępów. „Z powodu mojego domu, który jest opustoszały, podczas gdy wy się krzątacie, każdy wokół swojego domu. Dlatego niebiosa nad wami wstrzymały swą rosę, ziemia zaś wstrzymała swój plon. A ja wołałem o posuchę na ziemię i na góry, i na zboże, i na młode wino, i na oliwę, i na to, co miałaby wydać rola, i na ziemskiego człowieka, i na zwierzę domowe, i na wszelki trud rąk”.
