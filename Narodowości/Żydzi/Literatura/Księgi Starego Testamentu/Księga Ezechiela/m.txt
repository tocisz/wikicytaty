Section: Księga Ezechiela / Pismo Święte w Przekładzie Nowego Świata
Źródło: Ezech 33:6–9

Jeżeli jednak strażnik widzi, że nadchodzi miecz, a nie dmie w róg i lud nie otrzymuje przestrogi, i miecz nadchodzi, i zabiera im duszę, to zostanie ona zabrana za swoje przewinienie, lecz jej krwi będę się domagał z ręki strażnika.
Ciebie zaś, synu człowieczy, uczyniłem strażnikiem dla domu Izraela, słuchaj więc słowa z moich ust i przekaż im przestrogę ode mnie. Gdy mówię niegodziwemu: "Niegodziwcze, na pewno umrzesz’, a ty nie przemówisz, by ostrzec niegodziwego przed jego drogą, to on jako niegodziwiec umrze w swoim przewinieniu, lecz jego krwi będę się domagał z twojej ręki. Jeśli jednak ty ostrzegasz niegodziwego przed jego drogą, żeby z niej zawrócił, a on nie zawraca ze swej drogi, to umrze w swoim przewinieniu, ty wszakże uratujesz swą duszę.
