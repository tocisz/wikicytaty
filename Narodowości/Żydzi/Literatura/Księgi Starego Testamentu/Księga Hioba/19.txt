Section: Księga Hioba / Pismo Święte w Przekładzie Nowego Świata
Źródło: Hi 28:12, 13, 15, 23–28

Ale mądrość – gdzie można ją znaleźć
i gdzież jest miejsce zrozumienia?
Śmiertelnik nie poznał jej ceny
i nie znajduje się jej w krainie żyjących. (…)
Nie można za nią dać czystego złota
i nie można odważyć srebra jako jej ceny. (…)
więcej jest wart worek mądrości niż pereł.
To Bóg rozumie jej drogę
i to on zna jej miejsce.
On (…) patrzy aż na krańce ziemi;
pod całymi niebiosami widzi,
aby nadać ciężar wiatrowi,
wody zaś według miary rozdzielił.
Kiedy przepis ustanowił dla deszczu
oraz drogę dla grzmiącej chmury burzowej,
wtedy też widział mądrość i o niej opowiadał;
przygotował ją, a także na wskroś ją zbadał.
I przemówił do człowieka:
„Oto bojaźń przed Jehową – to jest mądrość,
a odwrócenie się od zła jest zrozumieniem’”.
