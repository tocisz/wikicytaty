Section: Księga Hioba / Pismo Święte w Przekładzie Nowego Świata
Źródło: Hi 34:10–13, 15, 17, 19–21

Dalekie niech będzie od prawdziwego Boga, by miał postępować niegodziwie,
a Wszechmocny – działać niesprawiedliwie!
Odpłaci bowiem ziemskiemu człowiekowi według jego postępowania
i według ścieżki męża sprowadzi to na niego.
Zaiste, Bóg naprawdę nie postępuje niegodziwie
i Wszechmocny nie wypacza sądu.
Kto mu przydzielił ziemię
i kto mu przyznał żyzną krainę, i to całą? (…)
ziemski człowiek wróci do prochu. (…)
Jest Ktoś, kto nie traktował stronniczo książąt
i nie okazał więcej względów dostojnikowi niż maluczkiemu,
bo oni wszyscy są dziełem jego rąk.
W jednej chwili umierają, w samym środku nocy;
lud chwieje się i przemija,
a mocarze odchodzą bez udziału ręki.
Bo jego oczy spoczywają na drogach człowieka
i widzi on wszystkie jego kroki.
