Section: Księga Hioba / Pismo Święte w Przekładzie Nowego Świata
Źródło: Hi 38:1–8, 12

A Jehowa odezwał się z wichru do Hioba i powiedział:
„Któż to zaciemnia radę
słowami pozbawionymi wiedzy?
Proszę, przepasz swe lędźwie jak krzepki mężczyzna
i pozwól, że będę cię pytał, a ty mnie poucz.
Gdzieżeś był, gdy zakładałem ziemię?
Powiedz mi, jeśli znasz zrozumienie.
Kto ustanowił jej wymiary, jeśli to wiesz,
albo kto nad nią rozciągnął sznur mierniczy?
W co wpuszczono jej podstawy
albo kto położył jej kamień narożny,
gdy wespół radośnie wołały gwiazdy poranne
i zaczęli z uznaniem wykrzykiwać wszyscy synowie Boży?
I kto wrotami zamknął morze (…)?
Czy począwszy od swoich dni rozkazywałeś porankowi?
Czy brzaskowi dałeś poznać jego miejsce (…)?
