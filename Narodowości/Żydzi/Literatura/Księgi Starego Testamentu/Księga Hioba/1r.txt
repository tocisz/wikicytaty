Section: Księga Hioba / Pismo Święte w Przekładzie Nowego Świata
Źródło: Hi 38:16–19, 21–25

Czy dotarłeś do źródeł morza
albo czy chodziłeś w poszukiwaniu wodnej głębiny?
Czy odsłonięto przed tobą bramy śmierci
albo czy możesz zobaczyć bramy głębokiego cienia?
Czy rozumnie przyjrzałeś się szerokim przestrzeniom ziemi?
Powiedz, jeśli to wszystko poznałeś.
Gdzież więc jest droga, która prowadzi tam, gdzie przebywa światło?
A co się tyczy ciemności, gdzież jest jej miejsce (…)?
Czy poznałeś to, bo wtedy się narodziłeś
i wielka jest liczba twych dni?
Czyś wszedł do składnic śniegu
albo czy widzisz składnice gradu,
które zachowuję na czas udręki,
na dzień walki i wojny?
Gdzież jest droga, którą się rozdziela światło,
a wschodni wiatr rozchodzi się po ziemi?
Kto podzielił kanał dla powodzi
i drogę dla grzmiącej chmury burzowej (…)?
