Section: Księga Joela / Biblia Tysiąclecia
Źródło: Jl 2, 12–13, 15–16 w: Biblia tysiąclecia (1965), tłum. Ludwik Stefaniak

Nawróćcie się do Mnie całym swym sercem, przez post i płacz, i lament.
Rozdzierajcie jednak serca wasze, a nie szaty!
Nawróćcie się do Pana (…)!
On bowiem jest łaskawy i miłosierny,
nieskory do gniewu i wielki w łaskawości,
a lituje się na widok niedoli.
Na Syjonie dmijcie w róg,
zarządźcie święty post,
ogłoście zgromadzenie.
Zbierzcie lud,
zwołajcie świętą społeczność,
zgromadźcie starców,
zbierzcie dzieci
i ssących piersi (…).
