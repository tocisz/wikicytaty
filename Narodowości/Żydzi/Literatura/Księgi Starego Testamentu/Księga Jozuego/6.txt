Section: Księga Jozuego / Pismo Święte w Przekładzie Nowego Świata (1994)
Źródło: Joz 20:1–8

Potem Jehowa rzekł do Jozuego, mówiąc: „Powiedz do synów Izraela, mówiąc: 'Wyznaczcie sobie miasta schronienia, o których mówiłem wam przez Mojżesza, żeby zabójca, który niechcący, nieumyślnie ugodzi śmiertelnie jakąś duszę, mógł tam uciec; i będą wam służyć za schronienie przed mścicielem krwi. I ma uciec do jednego z tych miast i stanąć u wejścia do bramy miasta, i powiedzieć swe słowa do uszu starszych tego miasta; a oni przyjmą go do siebie do miasta i wyznaczą mu miejsce, i będzie z nimi mieszkał. A gdyby go ścigał mściciel krwi, nie mają wydać tego zabójcy w jego rękę; bo nieumyślnie ugodził śmiertelnie swego bliźniego, przedtem zaś nie żywił do niego nienawiści. I będzie mieszkał w tym mieście, dopóki nie stanie przed zgromadzeniem na sąd, aż do śmierci arcykapłana, który będzie w owych dniach. Wtedy zabójca może wrócić i wejdzie do swego miasta i do swego domu, do miasta, z którego uciekł’”.
Toteż status miejsca uświęconego otrzymały: Kedesz w Galilei, w górzystym regionie Naftalego, i Szechem w górzystym regionie Efraima, i Kiriat-Arba, czyli Hebron, w górzystym regionie Judy. A w regionie nadjordańskim, w pobliżu Jerycha, na wschodzie, otrzymały go: Becer na pustkowiu, na płaskowyżu plemienia Rubena, i Ramot w Gileadzie z plemienia Gada, i Golan w Baszanie z plemienia Manassesa.
