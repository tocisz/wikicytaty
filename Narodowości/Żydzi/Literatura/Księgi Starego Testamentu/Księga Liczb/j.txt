Section: Księga Liczb / Pismo Święte w Przekładzie Nowego Świata (1994)
Źródło: Liczb 30:2–5

Jeżeli jakiś mężczyzna składa Jehowie ślub lub składa przysięgę, by swą duszę związać ślubem wstrzemięźliwości, nie wolno mu złamać swego słowa. Ma postępować zgodnie ze wszystkim, co wyszło z jego ust. A jeśli jakaś kobieta składa Jehowie ślub albo w swej młodości wiąże się ślubem wstrzemięźliwości w domu swego ojca, a jej ojciec słyszy jej ślub albo jej ślub wstrzemięźliwości, którym związała swą duszę, i jej ojciec milczy wobec niej, to wszystkie jej śluby pozostaną w mocy i każdy ślub wstrzemięźliwości, którym związała swą duszę, pozostanie w mocy. Lecz jeśli ojciec zabronił jej tego w dniu, gdy słyszał wszystkie jej śluby albo jej śluby wstrzemięźliwości, którymi związała swą duszę, nie pozostanie to w mocy, lecz Jehowa jej przebaczy, gdyż ojciec jej zabronił.
