Section: Księga Micheasza / Inne przekłady
Źródło: Mi 6, 8–12, tłum. Roman Brandstaetter

Pokazano ci, człowieku, co to jest dobro,
I czego Wiekuisty od ciebie żąda,
Abyś urzeczywistniał sprawiedliwość
I czynił miłosierdzie, i w pokorze chodził
Przed Twoim Bogiem.
Głos Pana do miasta woła,
A zbawienie będzie z tymi,
Którzy boją się Jego imienia.
Pamiętajcie o rózgach karzących
I o tym, kto je ustanowił.
Czy wciąż jeszcze w domu bezbożnego
Są skarby zdobyte nieprawością
i miara nieuczciwa i obrzydła?
Czy czysty może być człowiek,
Gdy odmierza wagę fałszywą
I ukrywa w mieszku szalbiercze odważniki,
Gdy zdzierstwo jest przy miejskich bogaczach.
A mieszkańcy miast mówią kłamstwa
A mowy ich są podstępne?
