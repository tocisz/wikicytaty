Section: Księga Nehemiasza / Pismo Święte w Przekładzie Nowego Świata
Opis: do Boga.
Źródło: Neh. 9:16-19, 21–23

Oni zaś, nasi praojcowie, postępowali zuchwale i usztywniali swe karki, i nie słuchali twych przykazań. Nie chcieli więc słuchać i nie pamiętali o twych zdumiewających czynach, których wobec nich dokonałeś, ale usztywnili swój kark i wyznaczyli naczelnika, żeby powrócić do swej niewoli w Egipcie. Lecz tyś jest Bóg aktów przebaczania, łaskawy i miłosierny, nieskory do gniewu i obfitujący w lojalną życzliwość, i nie opuściłeś ich. Nawet wtedy, gdy sporządzili sobie lany posąg cielca i poczęli mówić: „Oto twój Bóg, który cię wyprowadził z Egiptu’, i popełniali czyny świadczące o wielkim braku szacunku, ty w swoim obfitym miłosierdziu nie opuściłeś ich na pustkowiu.(...) I przez czterdzieści lat zaopatrywałeś ich w żywność na pustkowiu. Niczego im nie brakowało. Szaty im się nie zużywały, a stopy im nie puchły.
«I dawałeś im królestwa oraz ludy, i rozdzielałeś je kawałek po kawałku; i posiedli ziemię Sychona – ziemię króla Cheszbonu – oraz ziemię Oga, króla Baszanu. A ich synów pomnożyłeś jak gwiazdy niebios. Potem przywiodłeś ich do ziemi, co do której obiecałeś ich praojcom, że wejdą ją posiąść.
