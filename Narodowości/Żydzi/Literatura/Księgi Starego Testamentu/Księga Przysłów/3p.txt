Section: Księga Przysłów / Pismo Święte w Przekładzie Nowego Świata (1994) / Słowa Agura
Źródło: Prz. 30:15–19

Pijawki mają dwie córki, które wołają: „Daj! Daj!” Trzy są rzeczy, które nie mogą się nasycić, cztery, które nie mówią: „Dosyć!” Szeol i zamknięte łono, ziemia niesyta wody i ogień, który nie mówi: „Dosyć!”
Oko, które naigrawa się z ojca i które gardzi posłuszeństwem wobec matki – wydziobią je kruki w dolinie potoku i wyjedzą je synowie orła.
Trzy są rzeczy, które okazały się dla mnie zbyt zdumiewające, i cztery, których nie poznałem: droga orła na niebiosach, droga węża na skale, droga okrętu w sercu morza i droga krzepkiego mężczyzny z dziewczyną.
