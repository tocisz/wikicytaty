Section: Księga Czwarta (Księga Psalmów) / Pismo Święte w Przekładzie Nowego Świata
Źródło: Ps 96:2–5, 8, 10, 11

Dzień po dniu opowiadajcie dobrą nowinę
o zgotowanym przez niego wybawieniu.
Ogłaszajcie wśród narodów jego chwałę,
wśród wszystkich ludów jego zdumiewające dzieła.
(...) Jehowa jest wielki i nader godzien wysławiania.
Napawa lękiem bardziej niż wszyscy inni bogowie.
Bo wszyscy bogowie ludów to bogowie nic niewarci;
Jehowa zaś uczynił niebiosa.
(...) Przypisujcie Jehowie chwałę należną jego imieniu (...).
Mówcie wśród narodów: „Jehowa został królem.
A żyzna kraina zostaje utwierdzona, tak iż nic nią nie zachwieje.
W prostolinijności będzie bronił sprawy ludów”.
Niech się weselą niebiosa i niech się raduje ziemia.
Niech zagrzmi morze oraz to, co je napełnia.
