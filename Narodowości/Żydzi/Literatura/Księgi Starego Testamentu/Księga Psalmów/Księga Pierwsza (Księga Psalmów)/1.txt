Section: Księga Pierwsza (Księga Psalmów) / Pismo Święte w Przekładzie Nowego Świata
Źródło: Ps 1:1–3

Szczęśliwy jest człowiek, który nie chodzi za radą niegodziwców
ani nie stoi na drodze grzeszników,
ani nie zasiada tam, gdzie siedzą szydercy.
Ma (...) upodobanie w prawie Jehowy
i jego prawo czyta półgłosem dniem i nocą.
I stanie się podobny do drzewa zasadzonego nad strumieniami wód,
które wydaje owoc w swoim czasie
i którego listowie nie usycha;
a wszystko, co on uczyni, wypadnie pomyślnie.
