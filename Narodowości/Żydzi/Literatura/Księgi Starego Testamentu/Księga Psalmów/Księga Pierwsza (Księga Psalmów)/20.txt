Section: Księga Pierwsza (Księga Psalmów) / Pismo Święte w Przekładzie Nowego Świata
Źródło: Ps 34:13–16

Strzeż swego języka od złego,
a swych warg od mówienia rzeczy zwodniczych.
Odwróć się od złego, a czyń to, co dobre;
zabiegaj o pokój i dąż do niego.
Oczy Jehowy są zwrócone ku ludziom prawym,
a jego uszy ku wołającym o pomoc.
Oblicze Jehowy jest przeciwko tym, którzy czynią zło,
by wzmiankę o nich zgładzić z ziemi.
