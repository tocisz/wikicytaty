Section: Ester Kreitman / O Ester Kreitman
Autor: Monika Adamczyk-Garbowska, Posłowie, w: Ester Singer Kreitman, Rodowód, Ośrodek „Brama Grodzka – Teatr NN”, Lublin 2016, ISBN 978-83-65444-05-9, s. 179.

Kilkanaście lat temu – na fali zainteresowania twórczością Baszewisa Singera – pojawiły się plany opublikowania jednej z powieści Kreitman w przekładzie z języka angielskiego, ale ostatecznie nie doszło do jej wydania. Do pewnego stopnia zaważyły na tym względy artystyczne. Faktycznie, powieści te, zwłaszcza w wersji angielskiej, pozostawiają wiele do życzenia pod względem kompozycyjnym i stylistycznym. Ester Kreitman, podobnie jak jej brat Icchok Baszewis, lepiej radziła sobie z krótszymi formami.
