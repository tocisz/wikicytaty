Section: Tewje Bielski / O Tewje Bielskim
Autor: Timothy Snyder, Skrwawione ziemie. Europa między Hitlerem a Stalinem, Świat Książki, Warszawa 2011, s. 262.

Kolejny Żyd Tewje (Tuwia) Bielski uratował prawdopodobnie więcej Żydów niż jakikolwiek inny dowódca partyzancki. (…) Z jednej strony postrzegał swój cel jako ratowanie Żydów, a nie zabijanie Niemców. On i jego ludzie na ogół unikali konfrontacji. Z drugiej strony potrafił współpracować z sowieckimi partyzantami, gdy pojawiali się w okolicy, choć ich zadanie polegało właśnie na zabijaniu Niemców. Pomimo, że jego ruchomy obóz składał się w znacznej mierze z kobiet i dzieci, Bielski zdołał przekonać Sowietów, że jest dowódcą oddziału partyzanckiego. Ratując, zamiast stawiać opór, uratował ponad tysiąc osób.
