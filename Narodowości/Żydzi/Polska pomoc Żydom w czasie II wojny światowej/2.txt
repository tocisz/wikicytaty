Section: Polska pomoc Żydom w czasie II wojny światowej
Autor: Andrzej Żbikowski
Opis: o pomocy Kościoła katolickiego w Polsce Żydom podczas niemieckiej okupacji w czasie II wojny światowej.
Źródło: https://www.niedziela.pl/artykul/94129/nd/Zafalszowywanie-zachowan-hierarchow Zafałszowywanie zachowań hierarchów katolickich, niedziela.pl

Na uwagę zasługuje też pomoc udzielana przez duchowieństwo polskie. Księża w czasie pełnienia obowiązków duszpasterskich, zarówno przy konfesjonale, jak i podczas kazań, wzywali wiernych do przestrzegania zasady miłości bliźniego. Niektórzy pomagali również bezpośrednio, udzielając schronienia na plebaniach czy w klasztorach. Jedną z głównych form pomocy było wydawanie fałszywych metryk urodzenia i chrztu. Wpływ na taką postawę duchownych wywierała wyższa hierarchia kościelna. Biskup przemyski Franciszek Barda (...) apelował do podległego sobie duchowieństwa o udzielanie im pomocy. Jeszcze dalej poszedł biskup pomocniczy diecezji przemyskiej Wojciech Tomaka, znany z kontaktów z podziemiem. Dostarczał on metryki chrztu przedwojennym żydowskim znajomym.
