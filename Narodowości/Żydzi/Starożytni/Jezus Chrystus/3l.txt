Section: Jezus Chrystus / O Jezusie Chrystusie
Autor: Faustyna Kowalska
Źródło: Dzienniczek cytat nr 654, http://www.faustyna.pl/zmbm/konkordancja-do-dzienniczka-sw-siostry-faustyny/?search=Boże&numer_w_dzienniczku=hg8xG_aI3SQLcFGQZ8UU0kircTbPF54FqF9Pe2V-CtQ Konkordancja do „Dzienniczka” św. Siostry Faustyny, faustyna.pl

Wtem nagle ujrzałam Pana Jezusa ukrzyżowanego, który mi rzekł: W męce Mojej szukaj siły i światła. Po skończonej spowiedzi, rozważałam straszną mękę Jezusa i zrozumiałam, że to, co ja cierpię, jest niczym w porównaniu z męką Zbawiciela, a każda, nawet najmniejsza niedoskonałość była przyczyną tej strasznej męki. Wtem duszę moją ogarnęła tak wielka skrucha i dopiero w tym odczułam, że jestem w morzu niezgłębionego miłosierdzia Bożego. O, jak mało mam słów, ażeby wyrazić to, co przeżywam. Czuję, że jestem jak kropla rosy pochłonięta w głębie bezdennego oceanu miłosierdzia Boga.
