Section: Maria z Nazaretu / O Marii z Nazaretu
Autor: Jan Paweł II, w encyklice Evangelium vitae
Źródło: http://niedziela.pl/artykul/111953/nd/Z-heroizmem-swietego-niosl-swiatu-wiare Z heroizmem świętego niósł światu wiarę, niedziela.pl, 6 maja 2014

O Maryjo,
jutrzenko nowego świata,
Matko żyjących,
Tobie zawierzamy sprawę życia:
spójrz, o Matko, na niezliczone rzesze dzieci,
którym nie pozwala się przyjść na świat,
ubogich, którzy zmagają się z trudnościami życia,
mężczyzn i kobiet – ofiary nieludzkiej przemocy,
starców i chorych zabitych przez obojętność albo fałszywą litość.
Spraw, aby wszyscy wierzący w Twojego Syna
potrafili otwarcie i z miłością głosić
ludziom naszej epoki
Ewangelię życia.
