Section: Żydzi
Źródło: Polska dwudziestego wieku. Kościół – Naród – Mniejszości, Lublin 1998, s. 89.

O tym, że nastroje antyżydowskie nie miały najczęściej charakteru antysemickiego, ale wynikały z rzekomego czy rzeczywistego poczucia zagrożenia na polu gospodarczym, świadczy casus firmy toruńskiej M.S. Leiser, przeciwko pikietowaniu której wystąpili jej pracownicy, w przewadze Polacy, których kontynuowanie demonstracji mogło pozbawić pracy. Firma bowiem wskutek zmniejszonych obrotów musiałaby zmniejszyć produkcję. Podobnie pikietowanie sklepów spotykało się często z czynnym protestem, zwłaszcza uboższej części społeczeństwa polskiego.
