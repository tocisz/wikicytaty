Section: Żydzi
Autor: Jan Paweł II
Opis: Synagoga Większa, Rzym, 13 kwietnia 1986.
Źródło: http://www.fronda.pl/a/sw-jan-pawel-ii-i-zydzi,45820.html Św. Jan Paweł II i Żydzi, fronda.pl, 4 stycznia 2015.
Zobacz też: Jezus Chrystus, judaizm

Wgłębiając się we własną tajemnicę, Kościół Chrystusowy odkrywa więź łączącą go z judaizmem. Religia żydowska nie jest dla naszej religii rzeczywistością zewnętrzną, lecz czymś wewnętrznym. Stosunek do niej jest inny aniżeli do jakiejkolwiek innej religii. Jesteście naszymi umiłowanymi braćmi i – można powiedzieć – naszymi starszymi braćmi.
Nie można Żydom jako narodowi przypisywać żadnej dziedzicznej i zbiorowej winy za to, co popełniono podczas męki Jezusa. Nie można jej przypisać wszystkim bez różnicy Żydom wówczas żyjącym ani Żydom dzisiejszym. Nie ma więc żadnych podstaw do jakiejkolwiek rzekomo teologicznie usprawiedliwionej dyskryminacji czy – co gorsza – prześladowań Żydów.
