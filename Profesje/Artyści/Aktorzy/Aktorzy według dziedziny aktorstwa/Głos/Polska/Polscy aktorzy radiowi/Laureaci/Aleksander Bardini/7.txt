Section: Aleksander Bardini / O Aleksandrze Bardinim
Autor: Jacek Sieradzki, „Rzeczpospolita” 1995, nr 187
Zobacz też: rola

Oglądając jego dokonania aktorskie, zwłaszcza późne, miało się wszakże nieodparte wrażenie, iż aktor nie tyle kreuje rolę, ile użycza jej cząstkę samego siebie. Mówiąc innymi słowy indywidualność, prywatna, fascynująca osobowość Bardiniego, wchłaniała niejako postacie, które grał, upodobniała je do siebie – niezależnie od rozmaitości zadań aktorskich.
