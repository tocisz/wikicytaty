Section: Teresa Dzielska
Opis: odpowiedź na pytanie, dlaczego została aktorką.
Źródło: http://www.barwyszczescia.pl/wywiady:904:130.html „Mam duży sentyment do Eweliny” - pierwsza odsłona wywiadu z Teresą Dzielską, serialową Kają, 2010

Nie różniłam się od tych innych małych dziewczynek, które śpiewają i tańczą. Lubiłam mówić wierszyki. Łatwo przychodziło mi uczenie się ich i sprawiało mi to przyjemność. W siódmej klasie wystartowałam w tzw. konkursach recytatorskich. I kiedy po raz kolejny nie przeszłam etapu wojewódzkiego, powiedziałam sobie – ja im jeszcze pokażę! I może coś pokazuję. Bardzo często teraz ja jestem w tej komisji u siebie na południu. I widzę, że jest sporo bardzo zdolnych dzieci, które muszą mieć dużo siły, wytrwałości i wiary w siebie.
