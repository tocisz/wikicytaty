Section: Czesław Petelski / O Czesławie Petelskim
Autor: Kazimierz Kutz, Klapsy i ścinki. Mój alfabet filmowy i nie tylko, Społeczny Instytut Wydawniczy Znak, Kraków 1991, ISBN 8370068499, s. 245.

Reżyser niedawno zmarły. Przezywaliśmy go „Petlurą”, bo miał Azję w sobie i wszyscy się go bali. Był komunistycznym chamem. Przyciężkawy, biodrzasty i w radzieckim guście pryncypialny. Lekko seplenił, co go uczłowieczało. Na szczęście, mało zdolny, choć jego Baza ludzi umarłych była całkiem niezła. Często uciekał w alkohol, wtedy eksplodował agresją i jego prostactwo stawało się niebezpieczne dla otoczenia, bo ujawniała się jego mania prześladowcza. Na planie zdjęciowym zdarzało się, że bił ludzi, jeśli nie wykonywali czegoś, jak chciał. Mało kto go lubił. Chętnie o nim zapominam.
