Section: Roberto Skolmowski
Źródło: Urszula Krutul, http://www.dziennikteatralny.pl/artykuly/cale-zycie-czytalem.html Całe życie czytałem, „Gazeta Współczesna” nr 102, 28 maja 2012

Bardzo wcześnie wstaję. Budzę się około godziny 5, schodzę na dół, robię sobie podwójne mega espresso i otwieram komputer, iPada, iPhona – co mam pod ręką i pierwsze co robię, to czytam. Bardzo lubię wiedzieć, co się dzieje na świecie. W związku z powyższym, rano przynajmniej godzinę zajmuje mi regularna prasówka. Mam swoje ulubione portale, z których korzystam. Są wśród nich też portale gazet regionalnych. Jedyne czego nie czytam, to fora internetowe. To jest coś okropnego. Anonimowość forów internetowych pozwala na tanią odwagę. Ci, którzy piszą na forach, to są biedni frustraci i bardzo im współczuję. To ludzie, którzy leczą swoje kompleksy i frustracje, a nasz internet jest tego polem, bo – podobnie jak papier – internet jest cierpliwy. Z tym że za chwilę ten świat musi znormalnieć.
