Section: Bogumił Kobiela / O Bogumile Kobieli
Autor: Jerzy Gruza
Źródło: „Film” 1969, nr 31

Nie przerażała go myśl, że staje sam na sam z publicznością bez autora. Był sam autorem, nie w znaczeniu dosłownym, ale dlatego, że budował i wywoływał sytuacje, wiedział kiedy i jak spointować to, co rodziło się między sceną a publicznością.(...) Uczył nas jak się bawić, widzieć w rzeczach ludzkich, błahostkach, ten błysk odwrotnej, śmiesznej strony życia.(...) Przełamywał konwenans, uczył publiczność swobody i naturalnej reakcji. Uczył śmiać się.
