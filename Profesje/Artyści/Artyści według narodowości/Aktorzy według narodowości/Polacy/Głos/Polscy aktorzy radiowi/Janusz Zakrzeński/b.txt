Section: Janusz Zakrzeński / O Januszu Zakrzeńskim
Autor: Olgierd Łukaszewicz, http://www.teatry.art.pl/n/czytaj/20547 „Gazeta Krakowska”, 14 kwietnia 2010
Zobacz też: Nad Niemnem

To był głęboki patriota, jak Benedykt Korczyński w „Nad Niemnem”, w którego rolę wcielił się w filmowej ekranizacji powieści Orzeszkowej. Wszystko oceniał z punktu widzenia szlacheckiego zaścianka – oczywiście w dobrym tego słowa znaczeniu. Zawsze powtarzał, że trzeba dobrze się zachowywać, dbać o prawidłową wymowę i czerpać z rodzinnych tradycji. Był jakby na przekór otaczającej nas rzeczywistości.
