Section: Barrie Schwortz / O Schwortzu
Autor: Grzegorz Górny
Źródło: Bogdan Zalewski, http://www.rmf24.pl/raport-swieta/najnowsze-fakty/news-ludzki-rozum-a-tajemnica-calunu-to-jak-bic-glowa-w-turynski-,nId,950314 Ludzki rozum a tajemnica Całunu? To jak bić głową w turyński mur, rmf24.pl, 30 marca 2013

Kiedy przyjechał do Polski, odwiedziliśmy wspólnie miejscowość rodzinną jego mamy. Jego mama urodziła się przed wojną w Wisznicach, wiosce  przy granicy z Białorusią. Niemcy wszystkich tam wybili w czasie wojny. Gdyby jego mama tuż przed wybuchem wojny nie wyjechała do Stanów Zjednoczonych prawdopodobnie zginęłaby w Holocauście. On w Wisznicach miał wykład dla mieszkańców. Cała wioska zeszła się do kościoła, Barrie Schwortz opowiedział o Całunie, i później z kościoła przez telefon komórkowy zadzwonił do mamy do Pittsburgha, bo ona żyje, ma osiemdziesiąt sześć lat. Powiedział, że jest w jej rodzinnej miejscowości, że wszyscy się zeszli i słuchali o Całunie. Był bardzo wzruszony. Mama też była bardzo przejęta. Potem powiedział mi, że to był najważniejszy wykład w jego życiu, tam w Wisznicach, skąd pochodzi jego mama.
