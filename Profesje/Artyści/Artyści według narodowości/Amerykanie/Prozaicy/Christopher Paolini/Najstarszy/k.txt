Section: Najstarszy
Opis: fragment poematu Eragona.

W królestwie, hen, gdzie morza brzeg,
A góry kryje nieba płaszcz,
W zimowy dzień mąż narodził się,
Co jasny miał przed sobą szlak:

Zabić mrocznego Durzę
W kraju gdzie zaległ cień

Chowany tam przez mędrców chór,
Wśród dębów starych jak sam czas,
Z jeleniem chyżym ścigał się
I z wilkiem walczył, by móc wnet

Zabić mrocznego Durzę
W kraju gdzie zaległ cień

Skradać się zaś go uczył człek
W czerni, sam złodziej, zręczna dłoń,
Sekrety walki, cios i zwód,
Cios, pchnięcie, sztych, by kiedyś mógł

Zabić mrocznego Durzę
W kraju gdzie zaległ cień

Szybko jak myśl mu płynął czas
I człek ów wszedł już w męski wiek,
W żyłach mu wrzała gniewem krew,
Młodzieńczy zapał tlił się też

I spotkał dziewczę, poczuł żar
Wiotka i smukła kibić jej,
Na czole Gëdy płonął blask,
A za nią sukni zwiewny tren.

I tak w granacie ciemnych ócz,
W źrenicach jej, otchłaniach dwóch
Ujrzał przyszłości jasny blask
W której nie będą musieć już

Lękać się mroku Durzy
W kraju, gdzie zaległ cień.
