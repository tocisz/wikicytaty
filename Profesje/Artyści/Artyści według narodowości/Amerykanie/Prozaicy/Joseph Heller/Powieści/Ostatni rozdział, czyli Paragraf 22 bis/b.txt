Section: Ostatni rozdział, czyli Paragraf 22 bis
Opis: o Pod-Naddźwiękowym Niewidzialnym i Bezgłośnym Defensywno-Ofensywnym Bombowcu Szturmowym Drugiego Uderzenia M i M i P Szzzzz! firmy M i M podczas sesji z wyższymi oficerami wojska oraz rządowymi ekspertami w podziemiach ASTPW (Agencji do spraw Specjalnych Tajnych Projektów Wojskowych).
Źródło: Księga VI, rozdz. 19, ASTPW, s. 304–305

– Możecie zbombardować kogoś, zanim jeszcze postanowicie to zrobić. Postanowicie to dzisiaj, a sprawę załatwi się wczoraj!
– Naprawdę nie sądzę – odezwał się ktoś – żebyśmy potrzebowali samolotu, który jest w stanie zbombardować kogoś wczoraj.
– Pomyślcie o możliwościach, jakie się otwierają argumentował Wintergreen. – Japończycy atakują Pearl Harbor. Wy strącacie ich dzień wcześniej. (...)
– Nasz pierwszy zdolny do lotu bombowiec może wejść w skład wyposażenia sił powietrznych w roku dwutysięcznym i rozsławić na wieki wasze imię.
– A co będzie, jeśli zaangażujemy się w wojnę nuklearną przedtem?
– Wtedy nie dostaniecie naszego produktu. Musicie poczekać.
– Wasz bombowiec stanowi w takim razie narzędzie pokoju.(...)
– Naszego narzędzia pokoju można również użyć do nalotów dywanowych na miasta.
– Nie chcemy bombardować celów cywilnych.
– Owszem, chcemy. To znacznie obniża koszty.
