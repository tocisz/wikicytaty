Section: Ostatni rozdział, czyli Paragraf 22 bis
Źródło: Księga XIII, rozdz. 34, Finale, s. 545–546.

Słysząc alarm i widząc mrugające na konsoli kolorowe światełka, prezydent ucieszył się, że udało mu się wreszcie coś uruchomić. Zadowolony z siebie odchylił się i dopiero po jakimś czasie dotarło do niego, że nie ma pojęcia, jak zatrzymać to, co zapoczątkował. Bezskutecznie naciskał wszystkie guziki.
(...) – To działa  – oświadczył uśmiechając się prezydent. – Widzicie? Podobnie jak ta gra obok.
(...) – Wystrzelił pan wszystkie nasze rakiety!
 – Wysłał pan nasze samoloty!
 – Ja je wysłałem? Dokąd?
 – Wszędzie! Tym czerwonym guzikiem, który pan wciąż naciska! 
 – Tym? Nic o tym nie wiedziałem. 
 – Niech pan go już więcej nie dotyka!
 – Skąd miałem wiedzieć? Wezwijcie je wszystkie z powrotem. Powiedzcie, że bardzo mi przykro. Nie zrobiłem tego naumyślnie.
 – Nie możemy wezwać z powrotem rakiet.
 – Ale możemy wezwać z powrotem bombowce.
 – Nie możemy wezwać z powrotem bombowców! Przypuśćmy, że ktoś zastosuje kroki odwetowe. Musimy załatwić ich pierwsi.
 – Nic o tym nie wiedziałem.
 – Musimy także wysłać wszystkie nasze bombowce drugiego uderzenia na wypadek, gdyby zechcieli podjąć kroki odwetowe po naszym pierwszym.
 – Chodźmy, panie prezydencie. Nie mamy ani chwili do stracenia.
 – Dokąd?
 – Do podziemi. Do schronów. Triage... nie pamięta pan?
 – Jasne. Grałem w to, zanim nacisnąłem ten guzik.
 – Niech to wszyscy diabli! Z czego pan się, do cholery, śmieje?
 – Nie ma w tym, kurwa, nic śmiesznego!
 – Skąd miałem wiedzieć?
 – Szybciej! To my jesteśmy tymi, którzy muszą przeżyć.
