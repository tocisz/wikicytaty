Section: Huckleberry Finn / O Huckleberry'm Finnie
Autorzy: Allan Lazar, Dan Karlan, Jeremy Salter, 101 postaci, które zmieniały świat, choć nigdy nie żyły, wyd. Świat Książki, Warszawa 2007, ISBN 978-83-247-0714-0, tłum. Barbara Gadowska, s. 131.

Huck niesie znacznie poważniejsze przesłanie. Nie wydając zbiegłego niewolnika, Huck nie tylko narusza obowiązujące prawo, ale również zasady religijne przeważającej większości mieszkańców Południa, którzy uważali, że pomoc niewolnikowi w ucieczce ku wolności jest grzechem. Huck rozważa tę kwestię w swoim sumieniu i stwierdza, że woli iść do piekła niż wydać Jima. Ta lekcja moralności w wykonaniu dziecka jest jednym z najpotężniejszych przykładów prawości w całej literaturze. Tak jak dojrzewał Huck, tak dojrzewało i społeczeństwo amerykańskie.
