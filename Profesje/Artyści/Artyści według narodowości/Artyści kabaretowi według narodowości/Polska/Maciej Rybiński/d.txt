Section: Maciej Rybiński / O Macieju Rybińskim
Autor: Rafał A. Ziemkiewicz
Źródło: http://www.fakt.pl/ZIEMKIEWICZ-Po-prostu-quot-Ryba-quot-,artykuly,55426,1.html Ziemkiewicz: Po prostu „Ryba”, fakt.pl, 22 października 2009

Odkąd poznałem Maćka – najpierw z jego tekstów, potem osobiście – zaliczałem go wąskiego kręgu mistrzów, na których warto się wzorować i od których trzeba się uczyć. Miał tę samą zdolność demaskowania fałszu, zakłamania i obłudy, jaką jesteśmy przytłaczani, przez wydobywanie z rzeczywistości codziennych absurdów, spowszedniałych do tego stopnia, że ktoś podobny do Niego musi nam otwierać na nie oczy. Był mistrzem słowa, wielkim erudytą, współczesnym Stańczykiem, który w żartach ukrywał głęboką troskę o kierunek, w jakim, często bezrefleksyjnie i w omamieniu, zmierzamy. A prywatnie – człowiekiem zaskakująco dobrotliwym, serdecznym, wolnym od jakiejkolwiek złośliwości, którą w całości zużywał na chłostanie i negliżowanie głupoty, obłudy oraz zepsucia w życiu publicznym.
