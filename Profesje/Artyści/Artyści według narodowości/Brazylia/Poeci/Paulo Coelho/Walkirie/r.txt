Section: Walkirie
Opis: opowieść Walhalli.

Kiedy byłam bardzo młoda, zobaczyłam, jak moja najlepsza przyjaciółka płacze. Zawsze wszystko robiłyśmy razem, byłyśmy ze sobą bardzo blisko. Zapytałam ją, co się stało. Nie chciała mi powiedzieć. Nalegałam, aż mi wyznała, że jej chłopak zakochał się we mnie. Nie zdawałam sobie z tego sprawy, ale właśnie tego dnia zawarłam pakt. Zaczęłam tyć, zaniedbałam się, stawałam się coraz brzydsza. Nie wiedziałam, dlaczego. Dzisiaj wiem. Podświadomie uznałam własną urodę za przekleństwo, z powodu którego cierpiała moja najlepsza przyjaciółka. Z czasem życie straciło dla mnie sens. Przestałam lubić samą siebie. Wszystko dookoła stało się nie do zniesienia.
