Section: Gargantua i Pantagruel / O przekładzie
Autor: Tadeusz Boy-Żeleński, Śmiech w: Pisma, t. 1, s. 17–18 cyt. za: „Akcent” nr 2–3, 1991

Zawsze zastanawiało mnie, czemu tak duża część śmiechu ludzkiego związana jest pośrednio lub bezpośrednio z wszelkimi wydzielinami. Od kichnięcia do… drugiej ostateczności. Od trawienia do miłości. A można powiedzieć, że 90% – lekko licząc – śmiechu na ziemi jest pochodzenia mniej lub więcej sprośnego. (…) Osobiście nie znoszę tego rodzaju literatury – poza geniuszem Rabelaise’go, któremu trzeba wybaczyć wszystko, ale trudno zamykać oczy na jej znaczenie i obszar w dziedzinie, a zwłaszcza historii śmiechu. (…) Całe dzieło Rabelaise’go upstrzone jest sprośnymi słowami związanymi tak ściśle z dowcipem i mądrością, że chcieć oczyścić Rabelaise’go (próbowano tego!) znaczyłoby zabić i jego dowcip, i mądrość.
