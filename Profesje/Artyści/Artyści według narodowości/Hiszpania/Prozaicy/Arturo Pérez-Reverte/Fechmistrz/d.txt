Section: Fechmistrz
Postać: Jaime Astarloa i Adela de Otero

– Nie jestem pewien, czy „piękne” to właściwe słowo – powiedział pokazując ręką przedmioty i książki.
– Czasami zdaje mi się, że znajduję się na cmentarzu…Wrażenie jest podobne: wokół symbole i milczenie (…) Milczenie wszystkich widm, które człowiek zostawia za sobą. Niczym Eneasz uchodzący z Troi.
– Wiem, o czym pan myśli.
– Pani wie? Może. Chyba tak, zaczynam wierzyć, że pani to wie.
– O cieniach ludzi, którymi mimo wszystko się nie staliśmy…Czy nie o tym?… Śniliśmy, że nimi będziemy, ale nas obudzono (…) O cieniach tych, których kiedyś nadaremnie kochaliśmy. Tych, którzy nas pokochali, a my zabiliśmy ich nadzieje własną niegodziwością, głupotą lub niewiedzą… (…) Czemu miałabym nie rozumieć? Sądzi pan, że tylko mężczyzna może zostawić za plecami płonącą Troję?
