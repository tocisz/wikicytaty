Section: Aleksander Bednarz / O Aleksandrze Bednarzu
Autor: Waldemar Zawodziński
Źródło: Łukasz Kaczyński, http://www.e-teatr.pl/pl/artykuly/155256.html Za jego głosem kryła się wielka głębia, „Polska Dziennik Łódzki” nr 27, 1 lutego 2013

Olo był człowiekiem i aktorem, który dawał reżyserom poczucie bezpieczeństwa. To jest wartość nie do przecenienia. Niezwykle odpowiedzialny, lojalny, poważnie traktujący swoją i cudzą pracę. Z jednej strony był bardzo silną osobowością i było to widoczne na scenie, był to aktor o niezwykłej wyrazistości. Nie można było go z kimkolwiek pomylić. Z drugiej strony miał tę mądrość i świadomość, że jest to zawód, gdzie choć rozwija się własną odpowiedzialność, to pracuje i wypowiada się w zespole. Trzeba umieć wysłuchać innych i wejść z nimi w relacje, ale i dać z siebie jak najwięcej do wspólnej kreacji. To jest bardzo trudne dla aktora i nie tak częste, jak można sądzić. Potrafią to nieliczni.
