Section: Olga Adamska
Opis: o swoim recitalu.
Źródło: Ewa Podgajna, http://www.e-teatr.pl/pl/artykuly/38287.html To moja podróż przez miłość, „Gazeta Wyborcza – Szczecin” nr 96, 24 kwietnia 2007
Zobacz też: Mirosław Czyżykiewicz, Fryderyk Járosy, Kayah, muzyka, Hanka Ordonówna, piosenka, Wojciech Waglewski

Zapragnęłam wypowiedzieć się w imieniu moich ulubionych artystów, zaśpiewać piosenki, o których wykonaniu marzyłam od lat. Wybrałam między innymi Mirosława Czyżykiewicza, Hankę Ordonównę, Kayah czy Wojtka Waglewskiego. Wszystkie piosenki są w nowych aranżacjach, które opracowaliśmy ze współpracującymi ze mną przy recitalu muzykami. Piosenki są mało znane i o miłości. Ale podobno wszystkie piosenki są o miłości. Jak mówił Jaroszy do Ordonówny: „Hanka, śpiewaj o miłości, o miłości ludzie będą chcieli słuchać zawsze”. Naszym zamierzeniem, moim i zespołu, jest przekazanie publiczności jak najróżniejszych emocji: radości i smutku, nadziei, tęsknoty i bólu. Jak to w miłości.
