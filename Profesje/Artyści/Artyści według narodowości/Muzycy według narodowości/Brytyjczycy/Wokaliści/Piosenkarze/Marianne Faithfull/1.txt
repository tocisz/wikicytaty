Section: Marianne Faithfull
Opis: z wywiadu dla Radiowej Trójki – Wrocław, 14 marca 2002.
Źródło: Piotr Kaczkowski, 42 rozmowy, Prószyński i S-ka, Warszawa 2004, ISBN 83-7337-709-3, s. 361–362.

Mój ojciec otrzymał pracę, robiąc doktorat z włoskiego renesansu na uniwersytecie w Liverpoolu. Pojechaliśmy tam i wtedy zaczęła się moja fascynacja Ameryką. Bo mama zabierała mnie na nadbrzeże, to jedno z moich pierwszych wspomnień, ale pamiętam doskonale, zresztą zawsze pamiętałam wszystko. A więc mama zabierała mnie w pobliże doków, wtedy jeszcze były czynne, teraz już to miejsce jest martwe, co uważam za wielką tragedię dla Anglii. I tam były te wielkie statki i mówiła wtedy z tym swoim austriackim, a właściwie austriacko-węgierskim akcentem: „gdybyśmy wsiedli na taki statek, to by nas zawiózł do Ameryki”. To był jedyny okres zwykłego i prawdziwego życia rodzinnego.
