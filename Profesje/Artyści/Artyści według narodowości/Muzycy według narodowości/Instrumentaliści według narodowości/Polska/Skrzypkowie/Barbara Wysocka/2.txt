Section: Barbara Wysocka
Źródło: http://www.e-teatr.pl/pl/artykuly/108221.html Rytmy wewnętrzne, „Tygodnik Powszechny” nr 51, 19 grudnia 2010

Aktorstwo to materia żywa, w której głównym czynnikiem jest człowiek oraz jego indywidualne i niepowtarzalne właściwości, osobowość, charakter lub jego brak, przeżycia, emocje, doświadczenie. Umiejętności nabyte w szkole lub „to coś”, czego nie zniszczyła żadna szkoła, wrażliwość na otoczenie, na zmieniającą się rzeczywistość i reagowanie z nią. To wszystko sprawia, że aktorstwo wymyka się klasyfikacji i dookreślaniu. Wymyka się również ocenom.
