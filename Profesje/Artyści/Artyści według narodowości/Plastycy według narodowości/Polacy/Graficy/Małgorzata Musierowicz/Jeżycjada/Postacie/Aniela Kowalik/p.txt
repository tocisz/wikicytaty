Section: Aniela Kowalik / O Anieli Kowalik
Źródło: Brulion Bebe B., op. cit., s. 68.

(…) od dziecka posiadała ten a nie inny typ osobowości oraz fatalne nawyki; kłamała żywiołowo, dla czystej przyjemności fantazjowania, gdyż bardzo lubiła zmieniać dowolnie rzeczywistość. Mówiąc między nami, jej się tylko wydawało, że tę rzeczywistość zmienia. Żadne, choćby najbardziej przekonujące, kłamstwa nie są przecież w stanie zmienić rzeczywistości. Najbezczelniejsze łgarstwa, z najpewniejszą wygłaszane miną, nie sprawią, by rzeczywistość drgnęła choć o milimetr; zmienić mogą co najwyżej nasze o niej pojęcie. Ale na krótko.
