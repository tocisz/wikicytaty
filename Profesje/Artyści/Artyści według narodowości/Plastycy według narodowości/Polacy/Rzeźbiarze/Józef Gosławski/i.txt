Section: Józef Gosławski / O Józefie Gosławskim
Autor: dr Adam Więcek o twórczości Józefa Gosławskiego.
Źródło: Adam Więcek: Medalierstwo połowy XX wieku i czasów najnowszych. 1945–1985, w: Adam Więcek: Dzieje sztuki medalierskiej w Polsce. wyd. 2, Wydawnictwo Literackie, Kraków 1989, ss. 232–234.

Odmiennie rozwijała się twórczość Józefa Gosławskiego (…), nadzwyczaj oryginalnego i uzdolnionego medaliera. (…) Gosławski dokonał w powojennym medalierstwie polskim istnego przewrotu. Jako jeden z pierwszych zerwał on w sposób radykalny z tradycyjną formą oraz kształtem medalu klasycznego. Jego dzieła wyróżniają się rzeźbiarską fakturą oraz próbą syntetycznego ujmowania tematów. (…) Gosławski jest klasą dla siebie. Jego sztuka – wstrząsająca, dramatyczna, ale jakże prawdziwa – była na przełomie lat pięćdziesiątych i sześćdziesiątych czymś zupełnie nowym, zapowiedzią zbliżających się nieuchronnie zmian.
