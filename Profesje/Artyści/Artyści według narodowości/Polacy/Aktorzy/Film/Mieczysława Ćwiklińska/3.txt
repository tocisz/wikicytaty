Section: Mieczysława Ćwiklińska / O Mieczysławie Ćwiklińskiej
Autor: Zygmunt Kawecki, „Teatr i Życie Wytworne” 1927, nr 2, cyt. za: M. Bojarska, Mieczysława Ćwiklińska, Warszawa 1988

W indywidualności artystycznej Ćwiklińskiej uderzała mnie zawsze wielostronność naświetlania roli. Kreacje jej poza samą ekspresją aktorską posiadają znamiona dokumentów niezwykłej inteligencji. (…) Niezwykłość typu artystycznego Ćwiklińskiej polega na tym, że w idealnym umiarze stapiają się w jej kreacjach przemyślenia intelektu ze spontanicznością i żywiołem gry.
