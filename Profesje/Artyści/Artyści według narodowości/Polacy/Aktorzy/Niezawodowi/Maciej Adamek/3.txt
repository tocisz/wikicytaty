Section: Maciej Adamek
Opis: o tym, kiedy zdecydował, że zostanie reżyserem.
Źródło: http://www.stopklatka.pl/wywiady/wywiad.asp?wi=1463 Wywiad

Pamiętam jak kiedyś, kiedy byłem jeszcze studentem I roku filologii polskiej na Uniwersytecie Gdańskim, wertowałem bardzo dokładnie pod ławką książkę Jerzego Płażewskiego „Język filmu”. To był chyba taki pierwszy moment, kiedy film zainteresował mnie naprawdę poważnie. Później przez całe studia myślałem już tylko o tym, do jakiej szkoły filmowej zdawać, oglądałem mnóstwo filmów i uczestniczyłem w różnych DKF-ach. Tak bardzo chciałem uczyć się robienia filmów, że już na trzecim roku postanowiłem spróbować swoich sił na egzaminach wstępnych do łódzkiej uczelni. Za pierwszym razem byłem naprawdę blisko, ale ostatecznie udało mi się osiągnąć wymarzony cel dopiero za trzecim razem. Dzięki czemu mogłem spokojnie skończyć filologię. Z tamtego okresu pochodzą moje pierwsze krótkometrażowe filmy.
