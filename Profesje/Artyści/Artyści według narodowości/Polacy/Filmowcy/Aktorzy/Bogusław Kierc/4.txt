Section: Bogusław Kierc / Wypowiedzi
Źródło: http://www.teatry.art.pl/!rozmowy/jwsz.htm „Gazeta Wyborcza”, Wrocław, 28 grudnia 2006

Nie drwię ze starości. Podrwiwam z siebie, ze swoich uzurpacji i podwyższonych aspiracji – na wszelki wypadek, gdybym rzeczywiście miał się okazać, choćby tylko wobec siebie samego, uzurpatorem jakiejś nadzwyczajności aspirującej do niebiańskiego baldachimu. To nie znaczy, że drażni mnie moja starość. Nie chcę być ani o dzień młodszy.
