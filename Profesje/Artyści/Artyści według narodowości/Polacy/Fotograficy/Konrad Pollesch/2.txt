Section: Konrad Pollesch / O Konradzie Polleschu
Autor: prof. Zdzisław Żygulski (junior)
Źródło: Pastisze Pollescha, „Alma Mater”, nr 93, czerwiec 2007.

Pollesch, obdarzony niezwykłym talentem twórczym i przyjazną ludziom osobowością, ze znacznym poczuciem humoru, dysponuje znakomitym, najbardziej nowoczesnym warsztatem fotograficznym. Stał się dokumentalistą życia uniwersyteckiego w Krakowie w ciągu minionych kilkudziesięciu lat. Skupił się na wizerunkach profesorów, fotografując ich zrazu w pełnej gronostajowej glorii, potem jednak wpadł na pomysł wielkiej maskarady – kostiumowania profesorów strojami pożyczonymi z portretów sławnych mistrzów.
