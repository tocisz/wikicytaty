Section: Adam Harasowski / O Adamie Harasowskim
Autor: Katarzyna Fuksa
Źródło: Adam Harasowski (1904–1996) – polski muzyk na uchodźstwie, [w]: Cantare amantis est, Wydawnictwo Polihymnia, Lublin 2015, ISBN 9788378472537, s. 139.

Adam Harasowski wychowywał się i kształcił w okresie, gdy Polska odzyskiwała niepodległość, był też świadkiem ponownej utraty suwerenności. Do końca życia pozostał wierny stylowi muzycznemu ukształtowanemu przez tradycje późnego romantyzmu i polskie tradycje narodowe. Losy dziejowe sprawiły, że przez większą część swojego życia działalność koncertową, dyrygencką i kompozytorską prowadził w środowisku o odmiennej kulturze i mentalności, przez wiele lat bez możliwości swobodnego kontaktu z polskim środowiskiem artystycznym.
