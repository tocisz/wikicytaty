Section: Aleksander Nowak
Źródło: Jacek Marczyński, http://www.culture.pl/pl/culture/artykuly/os_nowak_aleksander Aleksander Nowak, culture.pl, kwiecień 2010
Zobacz też: muzyka

Trudno jest scharakteryzować własną muzykę; wystarczająco wiele problemów przysparza samo jej napisanie. W komponowaniu kieruję się w dużej mierze intuicją. Jeśli miałbym, choć czyniłbym to niechętnie, określić jakiś cel przyświecający mi w próbach twórczych, byłaby to chęć stworzenia, czy też odkrycia płaszczyzny porozumienia ze słuchaczem, umożliwiająca rodzaj emocjonalno-intelektualnej komunikacji, chyba z przewagą strony emocjonalnej. Na podstawie doświadczeń i mimowolnych przemyśleń w tej materii mogę stwierdzić, że nieźle w tym celu sprawdza się operowanie tym, co słuchaczowi jest już znane, na przemian z tym, co jeszcze nie.
