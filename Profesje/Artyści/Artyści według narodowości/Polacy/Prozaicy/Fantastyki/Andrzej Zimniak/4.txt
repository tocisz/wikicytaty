Section: Andrzej Zimniak / Rozpakuj ten świat, Evitt
Zobacz też: komputer

Zdjął Mrusię z obudowy monitora, na której zwykła się wygrzewać, przytulił ją, pomiętosił i puścił w stronę uchylonych drzwi.
– Przebiegnij się, mała.
Kotka przeciągnęła się, otrząsnęła i ułożyła na podłodze w środku słonecznej plamy. Zawsze robiła tylko to, na co miała ochotę, za to z wysublimowaną gracją.
– Prawdziwa dama. Na dodatek prawdziwie wolna. Niedościgniony wzór dla pań – mamrotał, stukając w klawisze.
