Section: Poppea Sabina / O Poppei Sabinie
Autor: Tacyt
Źródło: Helmut Werner, Tyranki. Najokrutniejsze kobiety w historii, tłum. Monika Gajowa, Wydawnictwo Jeden Świat, Warszawa 2005, ISBN 8389632241, s. 101.

Kobieta ta posiadała wszystko z wyjątkiem zasad moralnych. Była wystarczająco bogata, aby zachować blask swego pochodzenia i pozycję społeczną. Dzięki talentowi zabawiania ludzi podbijała wszystkie serca. Była też kobietą o błyskotliwym umyśle; rozumiała, że na zewnątrz należy zachowywać pozory moralności, podczas gdy potajemnie oddawała się rozpuście. Rzadko pokazywała się publicznie, a jeśli tak się zdarzyło, skrywała twarz za zasłoną, która miała wzbudzać w mężczyznach ciekawość lub w której po prostu wyglądała ładnie. Nigdy nie dbała o swój honor. Kochankom przyznawała takie same prawa jak małżonkom. Ponieważ nie ogarniała jej nigdy namiętność, ani własna, ani czyjaś, zaspokajała swoje żądze tam, gdzie mogła coś zyskać.
