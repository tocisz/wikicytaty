Section: Sprzeciw kusznika
Źródło: Wywiad-rzeka, s. 280.

Od mniej więcej dziesięciu lat mnożą się w Polsce szeregi pisarzy, a konkretnie ludzi, których do uprawiania literatury popycha nie tylko fakt, iż w szkole nauczono ich stawiać litery, lecz i łatwość wystukiwania zdań w laptopie. Polskę zalewa fala czegoś, co ja od dobrych dziesięciu lat nazywam „literaturą laptopową”, tworzoną głównie przez dziennikarzy, którym się marzy literacki laur, i przez paniusie, które pragną trochę chwały i trochę grosza od rzesz czytających paniuś.
