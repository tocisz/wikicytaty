Section: Jan Hryniak
Źródło: http://www.stopklatka.pl/wywiady/wywiad.asp?wi=63875 wywiad, 12 marca 2010

Jeszcze jakiś czas temu reklama była też dla mnie źródłem doświadczeń gdyż musiała się ona wyróżniać. Każdy klient chciał mieć reklamę przebijającą inną. Jeśli ktoś miał kamerę z Berlina, ktoś inny musiał ją już mieć z Londynu itp. My, absolwenci szkół filmowych, uczyliśmy się wtedy pracy na najnowocześniejszym, najdroższym sprzęcie niedostępnym dla filmowców. Obecnie znów się to trochę zmieniło ponieważ jest to reklama czasu kryzysu i wszyscy szukają jak najtańszych rozwiązań. Tak czy inaczej jest to dobry trening, który nie pozwala wyjść z wprawy. Swego czasu myślałem też, że z tych kilkudziesięciu dni na planie jeden może być słabszy. Dziś tak nie uważam. Każdy dzień to maksimum koncentracji i dawania z siebie wszystkiego. Po zdjęciach można sobie pozwolić na chwilę słabości, ale nigdy w ich trakcie.
