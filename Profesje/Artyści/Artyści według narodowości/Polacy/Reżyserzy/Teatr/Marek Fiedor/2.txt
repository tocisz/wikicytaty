Section: Marek Fiedor
Źródło: http://www.teatry.art.pl/!rozmowy/szatan.htm „Słowo Polskie”, „Gazeta Wrocławska”, 31 marca 2006

Mamy wolność, więc musimy być odpowiedzialni. Strasznie trudno korzystać z wolności, podjąć ciężar wyboru. Coraz bardziej chcemy oddać naszą wolność komuś, kto poukładałby za nas świat, wyjaśnił, co jest dobre, a co złe. Świat atakuje, domaga się od człowieka, by wybierał i sam decydował. A człowiek jest zmęczony, zbyt słaby i chce tylko, by mniejszy wybór zwolnił go z obowiązku dokonania istotnego wyboru.
