Section: Maja Ostaszewska
Źródło: http://www.teatry.art.pl/!rozmowy/cialojestk.htm „Życie Warszawy”, 12 stycznia 2004

Buddyzm jest jedną z najważniejszych rzeczy w moim życiu i bardzo mi pomaga także w tej sferze życia. Oczywiście nie praktykuję go, żeby sobie lepiej radzić z aktorstwem, ale ponieważ w medytacjach, którym się oddaję, pracujemy m.in. z wewnętrznym kanałem energetycznym, a religia ta daje dystans do własnych emocji, to rzeczywiście okazuje się to bardzo pomocne. Gdyby nie buddyzm, pewnie musiałabym sobie szukać innej techniki, metody na rozpuszczanie napięć, stresów.
