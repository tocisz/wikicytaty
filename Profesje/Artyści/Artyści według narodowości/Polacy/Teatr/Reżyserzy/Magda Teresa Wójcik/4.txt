Section: Magda Teresa Wójcik / O Magdzie Teresie Wójcik
Autor: Witold Sadowy, http://www.e-teatr.pl/pl/artykuly/124288.html POŻEGNANIE (10.06.1934 -17.09.2011) Magda Teresa Wójcik, „Gazeta Wyborcza – Stołeczna” nr 222, 23 września 2011

Z wykształcenia była inżynierem. Ukończyła studia politechniczne w Łodzi, specjalizując się w metaloznawstwie. Pracowała przez jakiś czas w Pafawagu we Wrocławiu. Kiedy w roku 1956 poznała znakomitego operatora filmowego i profesora Wyższej Szkoły Filmowej w Łodzi Jerzego Wójcika i została jego małżonką, przesiadywała całymi godzinami na planie filmowym, gdy kręcił filmy. Patrzyła i przeżywała każdą rolę wraz z wykonawcami. Wtedy dopiero zapragnęła zostać aktorką. Kiedy los sprawił, że na planie spotkała Henryka Boukołowskiego, Jej marzenia stały się rzeczywistością. Oczarowany Jej niezwykłą osobowością, powiedział, że powinna być aktorką, i zaproponował Jej rolę Anny w Szekspirowskim „Ryszardzie III”, którego reżyserował i w którym grał tytułową rolę w Teatrze Polskim w Czeskim Cieszynie.
