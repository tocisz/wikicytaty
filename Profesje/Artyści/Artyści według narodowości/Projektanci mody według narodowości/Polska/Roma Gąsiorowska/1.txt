Section: Roma Gąsiorowska
Źródło: Artur Cichmiński, https://archiwum.stopklatka.pl/news/nagroda-im-cybulskiego-roma-gasiorowska-niewinnymi-czarodziejami-jestesmy-dzis-my-150082 Nagroda im. Cybulskiego. Roma Gąsiorowska: Niewinnymi czarodziejami jesteśmy dziś my, stopklatka.pl, 30 listopada 2009

Aktorstwo to nie jest łatwy zawód... Miałam taki okres w moim życiu kiedy dopadały mnie wątpliwości, co do sensu drogi, którą wybrałam. Tymczasem miałam już na koncie naprawdę wiele, różnych projektów, a tym samym też doświadczeń. Ważnych, takich, w których czułam, że się rozwinęłam... Jednak koszty, jakie ponoszę, będąc aktorką, położyłam na szali obok wagi projektów, w których biorę udział, i ludzi, których spotykam. Miałam wrażenie, że energia, którą inwestuję, nie jest adekwatna do tej, która do mnie wraca. A sił i wiary było coraz mniej. Zaczęłam szukać innych dróg, innych sensów w moim życiu.
