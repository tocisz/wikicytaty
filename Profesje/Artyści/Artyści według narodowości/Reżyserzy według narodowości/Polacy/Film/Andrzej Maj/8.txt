Section: Andrzej Maj / O Andrzeju Maju
Autor: Stanisław Zajączkowski, operator TV Kraków, http://encyklopediateatru.pl/artykuly/13558/krakow-andrzej-maj-nie-zyje Wspomnienie o Andrzeju Maju, encyklopediateatru.pl

Wiele pracowaliśmy razem. Andrzej wyszedł z Piwnicy, to było jego artystyczne gniazdo. Gdy przyszedł do telewizji, najpierw stał się asystentem, a potem reżyserem. Tak go zainteresowała telewizja i film, że rozpoczął studia w łódzkiej "Filmówce". Był autorem scenariuszy, zrealizował kilka teatrów dramatycznych, spektakli dla dzieci. Ważnymi postaciami byli dla niego Witkacy, Gombrowicz, a także Hasior. O tym ostatnim zrealizowaliśmy kilka programów. Robił filmy dokumentalne, programy m.in. na temat papieża. Był typowym człowiekiem-artystą. Dla niego nie miały znaczenia kanapy i dywany. Z nim się rozmawiało o ważnych sprawach artystycznych. Andrzej Maj miał wszystkie walory, aby być szczęściarzem. Był miły, zdolny, utalentowany, przystojny, grzeczny, dobrze wychowany, pochodził z dobrego domu. Ale, niestety, stał się ofiarą alkoholu.
