Section: Mirosław Kijowicz / O Mirosławie Kijowiczu
Autor: Andrzej Kossakowski, Polski film animowany 1945–1974, Warszawa 1977

Filmy Kijowicza należą do gatunku filozoficzno-refleksyjnych. Artysta obserwuje otaczający świat, zastanawia się nad losem zwykłego, 'szarego' człowieka, szuka filozoficznych uogólnień (...). Smętna ironia Kijowicza daleka jest od wesołości, jego specyficzny humor nie służy beztroskiej zabawie, a bardzo trudna metaforyka zmusza do myślenia.
