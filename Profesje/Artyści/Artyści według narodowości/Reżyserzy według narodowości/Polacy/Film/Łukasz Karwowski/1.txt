Section: Łukasz Karwowski
Źródło: Artur Cichmiński, http://www.stopklatka.pl/wywiady/wywiad.asp?wi=35731 To film o miłości i jej sile. Rozmowa z Łukaszem Karwowskim, twórcą „Południe-Północ”, stopklatka.pl, 24 stycznia 2007

Bycie producentem własnego filmu ma, jak wszystko, swoje wady i zalety. Ułatwieniem jest to, że jednoosobowo decyduje się o wszystkim. O każdej kwestii mogłem sam zdecydować, co było oczywiście wielkim luksusem. Jest to też duża odpowiedzialność, gdyż zawsze można podjąć decyzję złą. Wadą czegoś takiego jest również to, że ma się na głowie setki tysięcy spraw, które nie pomagają w myśleniu o istocie filmu. Jednak w tym wypadku, zwłaszcza że był to prosty w realizacji projekt, w którym wzięły udział dobrze i profesjonalnie przygotowane osoby, nie mieliśmy kłopotów z jego zrobieniem. To wszystko poszło nam naprawdę bardzo sprawnie.
