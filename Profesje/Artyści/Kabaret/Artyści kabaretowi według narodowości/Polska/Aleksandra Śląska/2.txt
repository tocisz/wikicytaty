Section: Aleksandra Śląska / O Aleksandrze Śląskiej
Autor: Gustaw Holoubek
Źródło: Aleksandra Śląska 1925–1989, red. B. Lasocka, Warszawa 1990
Zobacz też: powaga

(…) najważniejszą, wręcz podstawową cechą Oli była powaga. Tak, właśnie powaga. Mimo że najpierw, w czasie pierwszych wspólnych w Studio miesięcy, urzekła mnie nade wszystko jej spontaniczność, emocjonalność i jakaś wręcz niematerialna lekkość. A to wcale nie przeczy temu, że Ona od samego początku była poważna. Nie, wcale nie smutna. Ona tylko, zarówno swoją pracę, jak i w ogóle życie traktowała niezwykle poważnie. Wszystko, co robiła, miało cechy dobrze spełnionego obowiązku.
