Section: Zbigniew Zapasiewicz / O Zbigniewie Zapasiewiczu
Autor: Maciej Karpiński, „Sztandar Młodych” 1970, nr 60, cyt. za: Zbigniew Zapasiewicz, Zapasowe maski, oprac. K. Leżeńska, D. Wołodźko, Warszawa 2003

Wielki monolog potrzebuje wielkiego aktora. Monolog Staruszka znalazł go w postaci Zbigniewa Zapasiewicza. Po kilku rolach znakomitych – kreacja. (…) Staruszek jest to po prostu trud niebotyczny, wymagający od aktora pełnego kompletu już nie tylko technicznych umiejętności aktorstwa. Myślę, że poprzednie role Zbigniewa Zapasiewicza – mimo całej ich pozornej różnorodności i odległości czasowych i psychologicznych między poszczególnymi postaciami – wszystkie były jakby przygotowaniem do tej właśnie roli.
