Section: Świętoszek
Postać: Doryna
Źródło: akt I, scena I

Zwykle, kto sam jest na świcie celem pośmiewiska,
Ten na dobrą część drugich najłacniej się ciska;
Tacy wszędzie wglądają i póty się biedzą,
Aż pozór złudny jakiejś skłonności wyśledzą,
Wydmuchają go w bajkę i z całą rozkoszą,
Ubarwiwszy po swojemu, po świecie obnoszą.
Szerząc o czynach drugich zmyślone gawędy,
W oczach świata złagodzić pragną własne błędy
I zręcznie je przybrawszy kształtem podobieństwa,
Niewinnością innych zabarwić własne bezeceństwa
Lub na innych przerzucić obłudnym zapałem
Część hańby, która dotąd była ich udziałem.
