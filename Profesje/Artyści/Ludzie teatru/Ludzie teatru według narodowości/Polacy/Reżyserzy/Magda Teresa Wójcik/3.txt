Section: Magda Teresa Wójcik / O Magdzie Teresie Wójcik
Autor: Barbara Hollender, http://www.e-teatr.pl/pl/artykuly/123834.html „Rzeczpospolita” nr 218, 19 września 2011

Uważała, że sztuka musi budować, nieść szlachetne uczucia. Była ogromnie uczciwa. Nie występowała w reklamach, twierdząc, że nie może brać odpowiedzialności za żaden produkt czy bank, który może widza zawieść. Była osobą życzliwą, rozumiejącą ludzkie słabości, zawsze gotową do pomocy. Żyła trochę z boku środowiska aktorskiego, nie pasowała do czasów tabloidów i paparazzich. Swój zawód traktowała jak wielkie zobowiązanie. Wobec widzów i siebie samej.
