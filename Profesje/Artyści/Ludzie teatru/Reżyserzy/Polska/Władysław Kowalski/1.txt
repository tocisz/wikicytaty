Section: Władysław Kowalski
Źródło: „Rzeczpospolita”, 10 marca 1995

Czechow niebywale wytrzymuje próbę upływającego czasu. Im dłużej żyjemy, tym więcej nabiera dla nas treści i znaczeń. Aż w głowie się nie mieści, że można tyle wiedzieć o człowieku (…). W Czechowie są pokłady komediowości najwyższego rzędu, ale nieprawdopodobnie trudno je wydobyć, nie tracąc nic z gmatwaniny ludzkiego losu, nieudanego życia bohaterów, ich konfliktów z otoczeniem. Gdy z Czechowa robi się tylko komedię albo tylko tragedię – paruje ich niepowtarzalny nastrój.
