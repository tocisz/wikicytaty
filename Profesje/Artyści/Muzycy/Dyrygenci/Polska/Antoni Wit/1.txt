Section: Antoni Wit
Źródło: „Śląsk” 2000, cyt. za: http://www.culture.pl/pl/culture/artykuly/os_wit_antoni culture.pl
Zobacz też: orkiestra

Jako że już od dwudziestu trzech lat jestem szefem orkiestr radiowych wykonywanie polskich utworów współczesnych jest moją codziennością. Skoro wykonuję więcej muzyki współczesnej niż inni dyrygenci, z natury rzeczy czuję się na tym gruncie pewniej. Nie traktuję jednak tego jedynie jako służbowego obowiązku. Zawsze uważałem, że misją polskich orkiestr radiowych jest propagowanie twórczości rodzimej – zarówno kompozytorów nieżyjących, jak żyjących. Dlatego też muzyka ta pełni tak dużą rolę w tym, co robię. Kiedy dostaję partyturę współczesnego polskiego kompozytora, którego znam i cenię, to cieszę się nią, zanim jeszcze ją otworzę i zobaczę, czy ten utwór mi się spodoba. Po prostu już wtedy czuję, że będę robił coś ważnego, pożytecznego.
