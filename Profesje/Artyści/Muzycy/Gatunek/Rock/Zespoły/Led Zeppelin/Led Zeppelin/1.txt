Section: Led Zeppelin
Źródło: „Stairway to Heaven” , Led Zeppelin IV, 1971 r., tłum. Wojciech Mann.

Jest taka dama, która jest pewna, że wszystko, co się świeci, to złoto
I kupuje schody do nieba,
A kiedy się tam dostanie, to wie, że jeśli sklepy są zamknięte,
Wystarczy słowo, a dostanie to, po co przyszła. (...)

Mimo znaków na niebie i na ziemi ona chce mieć pewność,
A wiecie, że słowa czasem mają podwójne znaczenie.
Na drzewie przy strumyku śpiewa ptaszek,
Czasem nasze myśli pełne są obaw. (...)

Mam takie uczucie, gdy spoglądam na zachód
I mój duch wyrywa się, by odejść,
W wyobraźni widziałem wśród drzew sygnały dymne
I słyszałem głosy patrzących. (...)

Szepcze się, że wkrótce, gdy zaintonujemy melodię,
Przewodnik poprowadzi nas w stronę sensu
I wstanie nowy dzień dla tych, którzy długo czekali,
A las wypełni się śmiechem.

Jeśli spostrzeżesz krzątaninę w twoim żywopłocie,
Nie obawiaj się,
To tylko wiosenne porządki dla Królowej Maja.
Są dwie ścieżki do wyboru,
Ale na dłuższą metę
Jest jeszcze czas, by zmienić drogę.(...)

W głowie ci szumi i nie przestanie, bo nie wiesz,
Czy przewodnik wzywa cię, byś się przyłączył.
Droga pani, czy nie słyszysz wiatru i czy wiesz,
Że twoje schody opierają się na szepczącym wietrze.

I kiedy zdążamy drogą,
A nasze cienie wyższe niż nasze dusze,
Widzimy panią, którą wszyscy znamy,
Która lśni białym światłem i chce pokazać,
Jak wszystko przemienia się w złoto.
A jeśli słuchacie uważnie,
W końcu usłyszycie melodię,
W której wszyscy są jednością, a jedność wszystkim
Być skałą i nie potoczyć się (...)
