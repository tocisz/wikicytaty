Section: Salon Niezależnych / Cytaty z programów kabaretowych / Monolog Jak być człowiekiem dowcipnym
Opis: tekst ten wygłaszany był z powagą, tak jakby był to wykład instruktażowy.

Człowiek dowcipny na pytanie: „Co słychać?”, odpowiada zawsze: „Zależy, gdzie ucho przyłożyć”. Na pytanie: „Skąd wiesz?” człowiek dowcipny odpowiada: „Z wykopalisk”. Na pytanie w środku komunikacji miejskiej „Czy pan wysiada” człowiek dowcipny odpowiada: „Nie, nie wysiadam, czy tak źle wyglądam?” Człowiek dowcipny składając komuś wizytę, puka do drzwi, po usłyszeniu pytania: „Kto tam?” odpowiada: „Hipopotam”. Gdy wchodzi, mówi: „Dzień dobry, jestem z Kobry”.
