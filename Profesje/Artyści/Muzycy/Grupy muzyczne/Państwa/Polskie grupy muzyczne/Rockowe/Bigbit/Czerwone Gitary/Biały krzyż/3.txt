Section: Biały krzyż / O piosence
Autor: Janusz Kondratowicz
Źródło: Ryszard Wolański, Krzysztof Klenczon. Wspomnienie i piosenki, Wydawnictwo Lester, Warszawa 1996, s. 15.

Krzysztof [Klenczon] miał gotową muzykę. Wielokrotnie mówił, że utwór poświęca pamięci ojca, żołnierza Armii Krajowej i sugerował nawet temat. (…) Wiosną 1968 r. muzycy Czerwonych Gitar postanowili poważnie popracować (…) i zdecydowali się na wyjazd do Zakopanego. (…) Krzysztof i Seweryn [Krajewski] komponowali i aranżowali, ja i Krzysztof Dzikowski pisaliśmy teksty. Chodziliśmy też na długie spacery. Podczas jednej z takich wędrówek dostrzegliśmy (…) postawiony na skraju lasu krzyż – brzozowy, bez tabliczki. Przystanęliśmy. Z leśnego grobu nie pozostało nic, tylko ten krzyż, samotny strażnik czyjejś pamięci.
