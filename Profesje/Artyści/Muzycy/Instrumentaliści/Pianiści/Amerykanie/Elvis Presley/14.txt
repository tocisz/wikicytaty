Section: Elvis Presley / O Elvisie Presleyu
Autor: Marek Konopka, „Dookoła Świata”, 19 sierpnia 1956

Film, w którym występuje Elvis, nazywa się Love me tender i należy do kategorii tzw. „horse opera” – „końskiej opery”, czyli obrazu kowbojskiego, ze zwykłym lataniem na spoconych szkapinach i waleniem się w mordę (…). Elvis jest słabiutkim aktorem – o ile w ogóle go można nazwać aktorem. Wyglądał nadąsanie i krnąbrnie – jak wygląda zawsze, i wywracał białkami swych wielkich i nie bardzo rozumnych oczu.
