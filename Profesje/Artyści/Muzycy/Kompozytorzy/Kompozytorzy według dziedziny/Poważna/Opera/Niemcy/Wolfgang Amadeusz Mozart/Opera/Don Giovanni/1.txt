Section: Don Giovanni / O operze
Źródło: Janusz Ekiert, Czy wiesz? Zagadki muzyczne, Warszawa 1995, wyd. Alfa, s. 37.

Zamówione w 1786 przez praski teatr operowy dzieło zostało ukończone już w roku następnym. Komponowane w pośpiechu i przy winie, stało się jednym z tych niezniszczalnych arcydzieł, które są źródłem natchnienia dla wielu następnych pokoleń artystów. Z braku czasu kompozytor omawiał szczegóły przez okno ze swym librecistą (...), mieszkającym w domu po drugiej stronie ulicy. Uwerturę napisał w ciągu jednej nocy, dla odegnania senności, słuchając wesołych opowiadań żony.
