Section: Tom Waits / O Tomie Waitsie
Autor: Roman Kołakowski
Źródło: Wojtek Wysocki, http://www.nuta.pl/wywiady/d/2/132/ Roman Kołakowski: „Kazik i niemiecki ekspresjonizm”, nuta.pl

Zabiegałem o możliwość wykonania utworów Waitsa od 1995 roku, ale nigdy wcześniej nie uzyskałem jego zgody. Waits ma (...) zasadę, że nie zgadza się na wykonywanie swoich utworów w innym języku niż angielski. Przekonała go do tego dopiero płyta Kazika z songami Weilla. Zachwycił się interpretacją Kazika, a co do mnie, przekonał się, że potrafię tłumaczyć, nie burząc jednocześnie oryginalnej frazy muzycznej. Poprosił mnie tylko o wsteczny przekład tekstów, żeby sprawdzić, jakiej użyłem metaforyki, i zaaprobował ją.
