Section: Carlo Gesualdo / O Carlo Gesualdo
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, wyd. Świat Książki, Warszawa 2010, ISBN 9788324715480, s. 150–151.

Cierpiący na stany maniakalno-depresyjne, obsesyjnie zaabsorbowany sobą i mający skłonności do nagłych wybuchów złości (...) był utalentowanym renesansowym kompozytorem, który w niezwykle okrutny sposób zamordował swą żonę i jej kochanka. Jego muzyka pozwala nam zajrzeć w głąb jego nieokiełznanej, namiętnej i pełnej sprzeczności duszy, która choć często zbolała i pogrążona w rozpaczy, zdolna była do tworzenia rzeczy pięknych.(...) Niewątpliwie był człowiekiem cierpiącym na zaburzenia psychiczne, który miewał na przemian napady wściekłości i melancholii, a także wykazywał silne skłonności sadomasochistyczne. To właśnie jego ekscesy i pasje przydawały jego muzyce siły i energii; Gesualdo był niezbitym dowodem, że autorami wielkich dzieł sztuki mogą być również ludzie najbardziej nikczemni, podli i niemoralni.
