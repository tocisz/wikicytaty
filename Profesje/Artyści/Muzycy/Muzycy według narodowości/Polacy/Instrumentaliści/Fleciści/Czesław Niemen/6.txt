Section: Czesław Niemen / Wypowiedzi
Opis: o utworze "Dziwny jest ten świat".
Źródło: https://www.polityka.pl/tygodnikpolityka/klasykipolityki/1766948,1,swiat-mogl-byc-dziwny-ale-nigdy-w-socjalizmie.read polityka.pl, 11 października 2018 (wywiad ukazał się we wrześniu 1999 r.)

Ideolodzy do spraw kultury i socjalistycznego wychowania młodzieży mieli twardy orzech do zgryzienia. Linia podziału pokoleniowego była wyraźna. To, co dla młodych w mojej postawie było fascynujące, dla ich rodziców, a wśród tych ostatnich byli przecież i notable partyjni, symbolizowało wzorce zachodnie. Do dziś pamiętam dyrektywy nieomylnych wychowawców młodzieży, żeby nie lansować „niemenków”. Sprawa zaszła za daleko. Świat mógł być dziwny, ale nigdy w socjalizmie.
