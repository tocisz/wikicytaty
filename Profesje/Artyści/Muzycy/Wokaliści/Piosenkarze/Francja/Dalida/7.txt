Section: Dalida / O Dalidzie
Autor: Lucjan Kydryński
Źródło: Ewa Modrzejewska, Tak tańczyła w Sali Kongresowej, że pogubiła klipsy, „Retro” nr 7 (21), lipiec 2016, s. 40.

Przez blisko dwa tygodnie podróżowałem z nią po Polsce, podziwiając nie tylko jej talent, ale też pracowitość i poczucie odpowiedzialności za koncerty. Zdarzało się, że jechaliśmy w potwornym upale po 5–6 godzin z miasta do miasta. Jeżeli w tym dniu miała koncert, nigdy nie zajeżdżała najpierw do hotelu, zawsze prosto do sali koncertowej. Zajmowała się rozmieszczeniem aparatury, ustalała światła z elektrykami, robiła próby akustyczne, bywało, że nie zdążyła już dotrzeć do hotelowego pokoju przed występem.
