Section: Psy (raper) / O Psy
Autor: Filip Kekusz, http://www.porcys.com/playlist/psy-ft-snoop-dogg-hangover/ Psy feat. Snoop Dogg „Hangover”, porcys.com, 10 sierpnia 2014.

Od czasu premiery „Gangnam Style” (...), Koreańczyk wydał niecałe dziewięć minut muzyki. Dodając 253 sekundy „Gangnam Style”, bo przecież nie ma opcji, żeby ktokolwiek kupił płytę, czy chociażby zassał ją w całości z torrentów, to i tak zaskakująco mało, jak na dwa lata ciągłej obecności w mediach i generowania hektomiliardów żenujących podróbek i ogólnego wkurwu odbiorców. I owszem, kilka razy puściłem sobie „Gangnam Style”, deliberowałem nawet z kimś na temat fajnych odniesień w klipie, ale na wysokości spotkania piosenkarza z Ban Ki-Moonem wszystko przestało być śmieszne. A miesiące mijały. Biorąc pod uwagę liczbę wyświetleń (niespełna 713 miliony) – BO CO INNE? – singel „Gentleman” przeszedł niemalże niezauważony. To co stało się z „Hangover”, to jest już zupełne frekwencyjne dno. Trochę ponad 113 mln? Murzynie [aluzja do występującego w tym singlu Snoop Dogga], proszę, moje wideo jak się przewracam na sankach mógłoby mieć tyle samo. Trudno było o wątpliwości, ale statystyka rozwiewa nawet najdrobniejsze: Psy będzie jedynie / aż autorem swego czasu najbardziej popularnego wideo na YT. Będzie grubasem z basenem i koksem i umiarkowanie rozbudowaną dyskografią po roku 2012, której pozycjami będzie na zmianę próbował dyskontować sukces i zrewolucjonizować obumarły wizerunek. Koreański witch-house. Chcę tego.
