Section: Barbara Krafftówna / Wypowiedzi
Źródło: Agnieszka Rataj, http://www.teatry.art.pl/n/czytaj/28938 Marzenia zostają do końca, „Rzeczpospolita”, 16 maja 2011

Zegar bije i zaskakuje mnie w pewnych sytuacjach. Ze zdumieniem odkryłam, że kupując wodę w sklepie, muszę prosić o jej odkręcenie, bo sama nie daję rady. Pytam więc nieustannie samą siebie: chciałabym wsiąść na rower, ale czy to jest bezpieczne? Chciałabym pojechać do Japonii, ale jak to zorganizować, żeby nie zrobić sobie krzywdy? Ale marzenia, nawet uniemożliwiane przez biologię, zostają przecież do końca życia.
