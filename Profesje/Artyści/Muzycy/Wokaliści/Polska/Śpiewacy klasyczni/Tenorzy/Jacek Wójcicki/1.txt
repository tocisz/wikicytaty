Section: Jacek Wójcicki
Źródło: Wacław Krupiński, http://www.e-teatr.pl/pl/artykuly/144329.html?josso_assertion_id=D788BD0E9DB22907 Prawdziwa sztuka wesel się nie boi, „Dziennik Polski” nr 187, 11 sierpnia 2012

Sukcesem jest trwanie w zawodzie. Mimo lat wzlotów, oszołomień karierą i sukcesem, jak i lat spokojniejszych, wciąż mam sporo pracy, co daje poczucie zadowolenia, spełnienia... Nawet jeśli nie ma mnie na pierwszych stronach kolorowych pism i na warszawskich bankietach. Mam na ten temat swoje zdanie; bywają na nich ci, którzy nie mają co robić. Nieraz się zastanawiam, z czego oni żyją, skoro weekendowe wieczory spędzają głównie na rautach i otwarciach snobistycznych sklepów. Ja wtedy pracuję.
