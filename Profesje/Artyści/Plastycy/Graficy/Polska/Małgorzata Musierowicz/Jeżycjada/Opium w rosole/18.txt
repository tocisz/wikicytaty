Section: Opium w rosole / Dialogi
Opis: ze względu na cenzurę (książka powstała w 1983 roku) autorka nie mogła wprost napisać, że Ignacy Borejko został internowany.
Źródło: 51, 52
Zobacz też: Pyzunia

– To miejsce musi być wolne, wiesz? – wyjaśniła [Gabriela] (…). – Czekamy na kogoś.
– Aha, on zaraz przyjdzie, tak? – domyślnie spytała Genowefa (…).
– To jest Pyzunią? – chciała wiedzieć Genowefa, zaglądając do wózka.
– Tak (…).
– A kto jest jej tatusiem? – spytała Genowefa siorbiąc (…).
Znów nie utrafiła z pytaniem. (…)
– Tatą jest pewien człowiek niegodny tego miana – oświadczyła wreszcie pani Gabriela (…) – Obecnie znajduje się on w Australii (…), bo tam można zarobić dolary na samochód. A tu nie można.
– Nic nie rozumiem – oświadczyła Genowefa (…). – To na niego czeka ten talerz? – pytała wytrwale. Znów cisza.
– O, nie – powiedziała zajadle pani Gabrysia. – Nie na niego. Janusz Pyziak zresztą i tak tu nie wróci.
Siwa pani usadziła dziecko na swoich kolanach i spojrzała na Genowefę błękitnymi oczami, które teraz były całkiem smutne.
– Talerz czeka na mojego męża – wyjaśniła równym głosem. – Na ojca tych tu czterech panien.
– On też jest na końcu świata? – spytała Genowefa z właściwym sobie taktem.
– A, nie. Nie. On jest w Polsce. Jak zawsze – odparła siwa pani tak cicho, że ledwie ją było słychać.
