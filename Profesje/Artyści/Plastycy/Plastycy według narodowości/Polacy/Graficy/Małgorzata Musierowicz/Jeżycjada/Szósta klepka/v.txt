Section: Szósta klepka / Dialogi
Źródło: s. 153, 154

– Świeci się – zauważyła ciocia Wiesia. – To znaczy, że dziewczyna żyje.
– Nie rozumiem, jaki widzisz związek między jednym a drugim – sprzeciwił się Żaczek tonem poirytowanym. – Czy twoim zdaniem żarówka powinna samoczynnie gasnąć w obecności nieboszczyka?
– Jezus, Maria! – wystraszyła się mama.
– Wpuśćmy jej tam mysza – podsunął Bobcio. – Jak żyje, to zacznie kwiczeć. A jak nie zacznie kwiczeć, to znaczy, że nie żyje.
– Albo, że śpi – powiedział Żaczek.
– Albo, że nie widzi myszy, panie tego.
– Albo, że widzi mysz, ale się nie boi – dodała ciocia Wiesia.
– Albo, że się boi, ale nie chce tego okazać – zabawiał się Żaczek.
