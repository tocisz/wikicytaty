Section: Jerzy Nowosielski / Cytaty o Jerzym Nowosielskim
Autor: Krystyna Czerni
Źródło: Łukasz Saturczak, http://www.dwutygodnik.com/artykul/4327/ Nie robić sztuki, Dwutygodnik.com nr 102/2013.

Nowosielski uważał, że sztuka jest tak kruchą sferą, bezcennym marginesem w tym popkulturowym świecie pseudowartości – że należy na nią chuchać i dmuchać, chronić ją za wszelką cenę. Dlatego z zasady artystom należy się pewien elementarny szacunek i lojalność – jacykolwiek by byli, wybitni czy niekoniecznie. On nienawidził fałszu i udawania, kombinowania przy karierze – ale miał duży szacunek dla autentycznych, szczerych artystów, którzy przez całe życie, pokornie, malują tak jak potrafią, w zaciszu swojej pracowni.
