Section: Zorka Wollny
Źródło: Anka Herbut, http://www.dwutygodnik.com/artykul/4334/ Długo i z bliska, Dwutygodnik.com nr 102/2013.

Obcowanie z obiektem odbywa się w sferze intelektualnej i w ramach przyzwyczajeń. Performans  ma odbiorcę, który spodziewa się ataku lub tego, że zostanie wciągnięty w nie do końca komfortową sytuację. W teatrze to jest zawsze negocjowane. Mnie interesuje ten moment, w którym w ramach intelektualnej relacji ze sztuką pojawia się pewna zmysłowość. Moment, kiedy w bardzo silnej strukturze ujawnia się dźwięk czy choreografia, która tam od zawsze była. Moje projekty nigdy nie krytykują instytucji, ale uwidoczniając architekturę, strukturę, wprowadzają prywatne emocje i odkrywają półtony w relacji ze sztuką. To nie jest bunt. To są małe negocjacje.
