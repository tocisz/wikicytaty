Section: Franciszek Karpiński
Opis: pieśń maryjna Pieśń o Najświętszej Pannie Częstochowskiej
Źródło: http://www.niedziela.pl/artykul/79184/nd/Piesn-o-Najswietszej-Pannie Pieśń o Najświętszej Pannie Częstochowskiej, niedziela.pl
Zobacz też: Maria z Nazaretu, Jasna Góra, Częstochowa, słońce

Witaj Jutrzenko rano powstająca,
Śliczna jak miesiąc, jak słońce świecąca!
Ty świecisz w miłej światu Częstochowie,
Gdzie czołem biją świata monarchowie.
Tobie z dwunastu gwiazd koronę dano,
Panią Cię świata wszystkiego podano;
Na Jasnej Górze jaśniejsza nad słońce –
Tu lud upada do nóg swej Patronce.
