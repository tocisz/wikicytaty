Section: Droga do szczęścia / Dialogi

April: Dlaczego to zrobiłeś? (...)
Frank: Dziecinko, nie wiem. Usiłowałem ci to wyjaśnić, wciąż usiłuję wyjaśnić to sobie. To miałem na myśli, nazywając swoje zachowanie neurotycznym i irracjonalnym. Ja...
April: Nie – przerwała. – Nie pytam, dlaczego miałeś romans z tą dziewczyną, tylko dlaczego mi o tym opowiedziałeś? Po co? Chciałeś wzbudzić we mnie zazdrość? Miałam się w tobie zakochać, wrócić do wspólnego łóżka czy co? Jak właściwie mam zareagować?(…)
Frank: Dlaczego nie powiesz, co czujesz?
April: Powiedziałam. Nic nie czuję.
Frank: Innymi słowy nie obchodzi cię, co robię albo z kim sypiam, tak?
April: Tak, masz rację. To mnie nie obchodzi.
Frank: Ale ja chcę, żeby cię obchodziło!
April: Wiem. Przypuszczam, że obchodziłoby mnie, gdybym cię kochała, ale widzisz, ja cię nie kocham. Nie kocham i w gruncie rzeczy nigdy nie kochałam. Dotarło to do mnie dopiero w tym tygodniu i dlatego wolałabym na razie o niczym nie rozmawiać. Rozumiesz? – Wzięła ściereczkę i poszła do salonu, zmęczona, kompetentna pani domu, która ma obowiązki do wykonania.
