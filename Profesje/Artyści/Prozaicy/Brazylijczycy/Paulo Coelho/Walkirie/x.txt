Section: Walkirie
Postać: Paulo

Ludzie i zwierzęta, wszyscy bez wyjątku, tworzymy wokół siebie coś w rodzaju „magicznej przestrzeni”. Z reguły to okrąg o promieniu pięciu metrów. Bacznie przypatrujemy się wszystkiemu, co się pojawia w tym polu. Nie jest ważne, czy są to ludzie, stoły, aparaty telefoniczne czy witryny sklepowe. Staramy się utrzymać kontrolę nad tym maleńkim skrawkiem świata, który stworzyliśmy wokół siebie. Tymczasem czarodziej zawsze patrzy w dal. Świadomie powiększa tę „magiczną przestrzeń” i stara się panować nad dużo większym obszarem. Nazywamy to „patrzeniem w horyzont”.
