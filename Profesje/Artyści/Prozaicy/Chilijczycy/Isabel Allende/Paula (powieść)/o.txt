Section: Paula (powieść) / J
Opis: Isabel o dyktaturze Pinocheta.

Junta wojskowa zniosła dekretem prawo do strajków i protestów, zwróciła ziemię dawnym właścicielom, a kopalnie Amerykanom, otworzyła kraj przed biznesem i kapitałem zagranicznym, sprzedała tysiącletnie rodzime lasy i morską faunę japońskim towarzystwom i ustanowiła system kuszących prowizji, akceptując korupcję jako formę rządzenia. Powstała nowa kasta młodych biznesmenów, wychowanych na doktrynach czystego kapitalizmu, którzy jeździli na chromowanych motorach i kierowali losami ojczyzny z zimną bezdusznością. W imię gospodarczej skuteczności generałowie zamrozili historię, zniszczyli demokrację jako „obcą ideologię” i zastąpili ją doktryną „prawa i porządku”.
