Section: Kali / O Kalim
Autor: Grzegorz Matz (oprac. tekstu), Spełnione marzenie. W pustyni i w puszczy. Album filmowy, wyd. Egmont, Warszawa 2001, ISBN 83-237-9869-3, s. 68.

Postać Kalego, który w "kolonialnym" ujęciu Sienkieiwcza miał być wcieleniem "dobrego dzikusa". o specyficznej moralności, wprawiła reżysera Gavina Hooda w spore zakłopotanie. Dla polskich czytelników powieści Kali to bohater zabawny, chociaż czasami (wedle zasad moralnych Stasia) mało szlachetny - jak Kali ukraść krowę, to dobrze, jak Kalemu ukraść, to źle. W dodatku okazuje się, że nie jest byle kim, ale synem jednego z afrykańskich kacyków. Dla pokoleń Polaków nie było w tym sprzeczności; właśnie za to go lubili, że jest taki, jaki jest - trochę chciwy, trochę pazerny, trochę spryciarz, ale bardzo dobroduszny, oddany i wierny w przyjaźni - ot, czarnoskóra wersja Rzędziana z Trylogii. Gavin, rodowity mieszkaniec Afryki, widział sprawę zupełnie inaczej, bardziej serio. (...) Dlatego rola Kalego w interpretacji Gavina jest wynikiem pewnego kompromisu pomiędzy polską a afrykańską wizją tej postaci.
