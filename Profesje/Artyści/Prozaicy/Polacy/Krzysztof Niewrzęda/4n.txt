Section: Krzysztof Niewrzęda / O Krzysztofie Niewrzędzie
Autor: Andrzej Skrendo, Próba całości – posłowie w powieści w „Poszukiwanie całości”, Krzysztof Niewrzęda: „Poszukiwanie całości” (Forma, 2009)

Niewrzęda z rzadko spotykaną swobodą zmienia perspektywy narracyjne (zwłaszcza 1 i 3 osoba), formy podawcze (dialog, monolog, opowiadanie, opis), bawi się rytmem i tempem swej opowieści (zwraca uwagę „filmowy” montaż całostek, które składają się na poszczególne rozdziały), żongluje różnymi kategoriami estetycznymi (od tragizmu do groteski), przekracza granice między wierszem a prozą albo po prostu przeplata jedno z drugim.
