Section: Kłamczucha / Dialogi

– Wszystko grało, wszystko grało – wtrącił rozżalony Tomcio – dopóki nie przylazła Marzena. Ta wydra.
– Tomcio!!!
– No to nie wydra, a hydra – złagodziło dziecko, które było erudytą.
– Ja naprawdę zwariuję – powiedziała Tosia ze strasznym spokojem.
– I co było dalej? – zaciekawiło Anielę.
– Marzena poleciała z jęzorem – poskarżyła się Romcia. – Do mamy. Swojej.
– Nie z jęzorem – wtrącił Tomcio. (…)
– Poleciała po dychę – przypomniała sobie Romcia.
– Tak. Powiedziała, lecę po dychę. A jej mama pyta, na co ci dycha. A ona, że do wypożyczalni. To jej mama przyleciała tu. Z jęzorem.
– Mama Marzeny jest…
– Romcia!!!
– Jest hydrantem.
– Wcale nie – rzekł Tomcio. – Mama Marzeny jest…
– Tomcio!!!
– Mama Marzeny jest wicedyrektorem.
– O, właśnie – jęknęła Tosia (…). – Mama Marzeny jest wicedyrektorem. Moim.
