Section: Rubén Darío
Źródło: Sonatina (początek), tłum. Janusz Strasburger, cyt. za: Tomasz Pindel, http://katedra.nast.pl/artykul/5133/Leksykon-hispanofantastyczny-1/ Leksykon hispanofantastyczny: #1 Rubén Darío [udostępniony 6 października 2010] – katedra.nast.pl

Jakże smutna księżniczka… Cóż księżniczkę tak boli?
Wstrzymywane westchnienia płyną z ust mimo woli,
Co straciły swą barwę, których uśmiech już zbladł.
Siedzi smutna księżniczka na swym krześle złoconym,
W oniemiałych klawiszach pochowały się tony,
Zapomniany w wazonie rozsypuje się kwiat.
