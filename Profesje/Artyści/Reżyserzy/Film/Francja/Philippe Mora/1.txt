Section: Philippe Mora
Źródło: http://www.stopklatka.pl/wywiady/wywiad.asp?wi=68151 Wywiad, 2010

Moja rodzina jest pochodzenia żydowskiego, moi dziadkowie urodzili się tutaj – pod ówczesnym Breslau. Ja sam dorastałem w Australii i zastanawiałem się, dlaczego mój ojciec ma niemiecki akcent i jak się tam znaleźliśmy. Mojego ojca wyrzucono z Uniwersytetu Berlińskiego, udał się do Francji, gdzie przyłączył się do Partii Komunistycznej, bo tylko w ten sposób mógł walczyć z nazistami. Później zajmował istotne stanowisko w Ruchu Oporu, wywiózł wiele żydowskich dzieci z Francji. To jest moja ulubiona część historii: partnerem mojego ojca był Marcel Marceau. Razem, przebrani za zakonnice, przerzucali dzieci przez granicę. Dorastałem z tym wszystkim w głowie i zawsze chciałem wiedzieć: dlaczego? Co się stało? Kim jest ten cały Hitler? I nadal nie wiem. Można przeczytać tysiąc książek na ten temat i nie znajdzie się odpowiedzi.
