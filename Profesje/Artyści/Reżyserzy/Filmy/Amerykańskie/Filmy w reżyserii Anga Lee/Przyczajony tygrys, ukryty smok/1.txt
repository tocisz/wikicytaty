Section: Przyczajony tygrys, ukryty smok / O filmie
Autor: Wojciech J. Cynarski, Semiotyka orientalnych sztuk walki, „Rocznik Naukowy – Idō Ruch dla Kultury”, t. 3, nr 3/2002, s. 82, 83.
Zobacz też: taoizm

Jest połączeniem typowego filmu akcji i dramatu. Nawiązuje do tradycji kina azjatyckiego, filozofii taoizmu i opowieści o mistrzach sztuki walki (wuxia), którzy nade wszystko miłowali wolność. Konwencja filmu łączy elementy realistyczne i fantastyczne. Ten poruszający obraz pokazuje sen o dawnych Chinach, o ludziach podążających drogami lojalności i honoru, wiernych tradycji i dążących przez sztuki walki do harmonii Tao. Jak we śnie dominuje język symboliczny i logika paradoksalna. Prawdziwe są tylko emocje bohaterów, ukazane nadzwyczaj sugestywnie.
