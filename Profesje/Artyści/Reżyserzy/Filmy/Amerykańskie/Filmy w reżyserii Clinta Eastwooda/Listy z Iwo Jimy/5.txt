Section: Listy z Iwo Jimy / O filmie
Autor: Ken Watanabe, http://www.stopklatka.pl/wywiady/wywiad.asp?wi=36541 Wywiad, 2007

Historia naszego kraju nie składa się wyłącznie z sukcesów i zwycięstw. Istnieją w niej także pewne, że tak powiem, wstydliwe elementy. Takie choćby, jak nasz udział w II wojnie światowej i przegrana pod Iwo Jimą. Tego rodzaju epizody po prostu się przemilcza. W szkołach nie wspomina się ani słowem o Iwo Jimie. Skutek jest taki, że kolejne pokolenia wyrastają w kompletnej niewiedzy na temat tego, co działo się na świecie zaledwie kilkadziesiąt lat temu. Dlatego właśnie takie filmy, jak Listy z Iwo Jimy są potrzebne, by otworzyć ludziom oczy, by przekazać im prawdę. Podczas kampanii promocyjnej w Japonii miałem okazję spotkać się z uczniami szkół średnich. Zachęcałem ich do nauki historii, bo to najlepszy sposób na to, by nie powtarzać błędów z przeszłości.
