Section: Taksówkarz / Wypowiedzi postaci / Inni
Postać: senator Charles Palantine

Panie i panowie… spotykamy się dzisiaj na Columbus Circle. To nie jest zwykłe miejsce. To miejsce, w którym krzyżuje się wiele dróg, także życiowych. To właściwe miejsce na to spotkanie, bo czasy też są niezwykłe. Spotykamy się na rozstajach historii. Zbyt długo wybieraliśmy złe drogi. Te drogi powiodły nas ku wojnie, biedzie, bezrobociu i inflacji. Dzisiaj mówię wam, że osiągnęliśmy punkt zwrotny. Nie będziemy dłużej cierpieć za kilka osób na górze. Skłamałbym, gdybym powiedział, że nowe drogi będą łatwe. Nie będą. Nigdy to, co dobre i słuszne, nie było łatwe. My, lud, wiemy o tym. My, lud, wiemy, które drogi są dobre i słuszne. Dziś mówię wam: my jesteśmy ludem, wy i ja. Czas, aby lud zaczął rządzić! Dziękuję.
