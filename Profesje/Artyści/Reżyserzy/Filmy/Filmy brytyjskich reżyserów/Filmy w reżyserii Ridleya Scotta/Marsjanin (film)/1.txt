Section: Marsjanin (film) / O filmie
Zobacz też: utopia, Al-Kaida, ISIS
Autor: Marek Ostrowski, http://www.polityka.pl/tygodnikpolityka/swiat/1647162,1,amerykanski-zachwyt-nad-marsjaninem-dowodem-naiwnosci.read Gorączka złudzeń, polityka.pl, 13 stycznia 2016

Nagrodzony Złotym Globem „Marsjanin” Ridleya Scotta jest bez wątpienia świetnym filmem, ale prawdą jest także, że to socrealistyczna wersja przygód Robinsona Crusoe w Ameryce XXI wieku. Poważny portal internetowy „The Globalist” bardzo krytycznie analizował amerykański zachwyt nad „Marsjaninem”. (...) Otóż zdaniem tego portalu właśnie naiwność i wiara w utopie. W filmie, mimo potwornych niebezpieczeństw, nikt nie ginie, nie ma żadnych czarnych charakterów, żadnych napięć politycznych, rasowych czy choćby budżetowych. Żaden biały policjant nie zastrzeli bezbronnego, czarnoskórego chłopca. Nie ma też żadnych obcych wrogów – ani Rosjan, ani ISIS, ani Al-Kaidy. Wszyscy kochają Amerykanów i przebierają nogami, aby im pomóc. To uproszczony, bezproblemowy świat, jaki USA, nie mając pojęcia o zagranicy, kreują same dla siebie.
