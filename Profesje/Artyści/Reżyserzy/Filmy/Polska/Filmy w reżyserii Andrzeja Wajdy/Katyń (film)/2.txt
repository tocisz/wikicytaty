Section: Katyń (film) / Wypowiedzi postaci
Postać: generał
Opis: przemowa do żołnierzy w obozie jenieckim w wieczór wigilijny.

Panowie, ja nie mam najmniejszych wątpliwości, że za rok będziemy wspominali nasze dzisiejsze położenie z uśmiechem. Nikt z nas przecież tak nie myślał, że służba przygotowuje nas tylko do błyskawicznych zwycięstw. Losem żołnierza bywa także i przegrana… i niewola, a także powrót do domu i ponowna walka. Broni nie składa się przed wrogiem, broń składa się przed samym sobą, więc tylko od was zależy, czy będziecie żołnierzami, czy pokonanymi. Chcę jeszcze kilka słów powiedzieć do tych, którzy nie są zawodowymi żołnierzami, a którzy dzielą nasz los, których jest tu większość – widzę przecież tutaj naukowców, nauczycieli, inżynierów, prawników, widzę też malarza. Musicie wytrwać! Bo bez Was nie będzie wolnej Polski. Naszym celem, nas, prostych żołnierzy, jest przywrócić Polskę na mapę Europy, ale Wy będziecie musieli te Polskę w Europie urzeczywistnić. Życzę Wam i sobie, żebyśmy wszyscy wrócili do domu cali i zdrowi i żebyśmy jak najprędzej spotkali naszych bliskich.
