Section: Wesele (film 1972) / O Weselu
Autor: Konrad J. Zarębski
Źródło: Andrzej Kołodyński, Konrad J. Zaręba, Słownik adaptacji filmowych, Wydawnictwo Park Sp. z.o.o., Bielsko-Biała 2005, ISBN 83-7266-322-X, 300.

Nie ma Wesela bez komentarza do współczesności. To, co w filmie (choćby ubranie Wernyhory w mundur Piłsudskiego) było odwołaniem do losów Polski, leżącej na granicy dwóch mocarstw w przededniu wielkiej wojny, stanowiło jednocześnie przypomnienie współczesnej sytuacji Polaków, mających za sobą dwa poważne wstrząsy - dramat roku 1968 i wydarzenia Grudnia roku 1970. Niezależnie jednak od politycznej interpretacji dzieła, Wesele Andrzeja Wajdy pozostaje wysokiej klasy dokonaniem filmowym, czytelnym także za granicą, czego dowodem nie tylko nagroda w San Sebastian, ale i autentyczny sukces kasowy w kilku krajach europejskich.
