Section: Smoleńsk / O Smoleńsku
Autor: Katarzyna Czajka, http://zpopk.pl/lecz-zadna-madrosc-nie-zastapi-przeczuc-czyli-zwierz-oglada-smolensk.html#axzz4Ys4oefBb „Lecz żadna mądrość nie zastąpi przeczuć” czyli zwierz ogląda Smoleńsk, zpopk.pl, 11 września 2016

Dodatkowo – ponownie abstrahując od samej treści filmu – nawet tam gdzie pojawiają się pomysły – które mogłyby zostać doskonale wykorzystane do stworzenia pewnej wizji świata i wydarzeń – brakuje pazura, konsekwencji czy propagandowego wyrachowania. Wychodząc z kina towarzyszyło mi przekonanie, że gdyby część wątków już obecnych w filmie potraktować inaczej można byłoby stworzyć doskonałe dzieło propagandowe. W filmie poznajemy matkę bohaterki, która szybko staje się jedną z kobiet z Krakowskiego Przedmieścia, tych modlących się i przychodzących tam z potrzeby czuwania. Jak pięknie można byłoby tą postać napisać – pokazać jej przywiązanie i patriotyzm, zestawić z tym jak owe kobiety traktowano. Ale nie film nawet tu nie idzie – ot jest matka co wchodzi i wychodzi w zupełnie przypadkowych momentach.
