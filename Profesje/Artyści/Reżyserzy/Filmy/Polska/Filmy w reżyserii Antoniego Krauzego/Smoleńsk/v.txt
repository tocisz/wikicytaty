Section: Smoleńsk / O Smoleńsku
Autor: Rafał Ziemkiewicz, Znikający Smoleńsk, „Do Rzeczy” nr 39/190, 25 września-2 października 2016, s. 63.

Film Antoniego Krauzego w zamierzeniu miał przypomnieć Polakom o pokładach fałszów towarzyszących tragedii. Niestety, widać już, że długo oczekiwane dzieło, które miało tylu wrogów, a ostatecznie najbardziej zaszkodzili mu przyjaciele, roli tej nie odegra. W zgodnej opinii recenzentów z różnych opcji nie ma w nim siły przekonywania nieprzekonanych. Jednak faktu, że w weekend otwarcia sale świeciły pustkami, nie wiązałbym z samym filmem i jego recenzjami. Najwyraźniej zainteresowanie tragedią sprzed sześciu lat wygasa. A próby uczynienia Smoleńska – z niedopowiedzianą, ale jednoznaczną sugestią zamachu – oficjalnym kultem państwowym, czego symbolem stało się nieszczęsne, z maniackim uporem podtrzymywane dopisywanie „poległych w Smoleńsku” do apeli na wszystkich możliwych uroczystościach, tylko ten proces przyspiesza.
