Section: Król przedmieścia
Źródło: odc. 1, Król przedmieścia

Komunikat w radiu: Wiadomość z ostatniej chwili – dziś rano wyleciał w powietrze w swoim mercedesie domniemany, niekoronowany król przedmieścia Zbigniew N. alias Profesor. Pozostaje pytanie, kto zajmie miejsce Profesora. Wśród jego domniemanych następców wymienia się Szczękę, Śmierdziela, Dentystę, Mumię i Szklankę.
Franek: Moim zdaniem królem przedmieścia zostanie Dentysta. (...)
Komunikat w radiu: Wiadomość z ostatniej chwili – Zenon B. alias Śmierdziel wyleciał w powietrze w swoim BMW. Oderwany od samochodu spojler ugodził stojącego w pobliskiej bramie mężczyznę, który zginął na miejscu.
Franek: Miałem nosa, że nie obstawiłem Śmierdziela.(...)
Komunikat w radiu: Wiadomość z ostatniej chwili – mężczyzną ugodzonym przez spojler BMW okazał się Cezary D. alias Dentysta.
Franek: Kurczę, szkoda, teraz na pewno wygra Mumia!
Komunikat w radiu: Wiadomość z ostatniej chwili – policja ustaliła, że w bagażniku BMW Śmierdziela znajdowało się zawinięte w dywan ciało Tomasza G. alias Mumia. Hmm... Szkoda... To był nasz redakcyjny czarny koń...
