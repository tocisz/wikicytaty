Section: Pianista (film) / O Pianiście
Autor: Jan F. Lewandowski, Wielkie kino. 150 filmów, które musisz zobaczyć, wyd. Videograf II, Chorzów 2006, ISBN 83-7183-394-6, s. 306.

Jednostkową historię walki o życie film przedstawia na tle epickim, na tle najnowszej historii Polski i losu Żydów. Ale ta historia jest też wyjątkowa, skoro właśnie muzyka pozwoliła pianiście przetrwać najbardziej niebezpieczne chwile. W dodatku Szpilman uratowany zostaje przez niemieckiego oficera. W ten sposób historię pianisty podniesiono do rangi uniwersalnej. Siłę filmu wzmacnia świetna reżyseria Polańskiego i wybitna kreacja Adriena Brody'ego w roli tytułowej. Nagrodzone Trzema Oscarami widowisko, które niezwykle przejmująco powraca do przeszłości.
