Section: Kler / O filmie
Autor: Jan Hartman
Źródło: https://hartman.blog.polityka.pl/2018/09/06/kler-nadciaga-obywatelu-idz-na-ten-film/ „Kler” nadciąga. Obywatelu, idź na ten film!, polityka.pl, 6 września 2018.

W internecie ogłoszono akcję „Masowe oglądanie filmu Kler w celu jego popularyzacji”. W pełni popieram tę inicjatywę i również zachęcam wszystkich do szturmu na kina pierwszego dnia. Niech władza zobaczy te kolejki, niech zobaczy, że moralność publiczna nie jest sprawą dla ludzi obojętną. A rzecz właśnie moralności publicznej dotyczy – w kraju wszak wciąż panoszy się zdeprawowana i niebezpieczna organizacja, która w dodatku uzurpuje sobie prawo do moralnego pouczania społeczeństwa, a samą siebie ośmiela się nazywać świętą.
