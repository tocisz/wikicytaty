Section: Glina (serial telewizyjny)
Źródło: odcinek 1

Bonifacy Jóźwiak: Młody cię szuka, lata po całej firmie.
Andrzej Gajewski: Trochę ruchu mu nie zaszkodzi.
Artur Banaś: Bardzo przepraszam, ale pan nadinspektor kazał, żebym pana znalazł natychmiast.
Andrzej Gajewski: A ty nie wiesz, Młody, że kibel to miejsce intymne?
Artur Banaś: Jakiś człowiek, chyba wariat, dzwoni do nas od rana z budki w Józefowie. Twierdzi, że popełniono zabójstwo, a tam w Józefowie nikt nie chce z nim rozmawiać.
Andrzej Gajewski: Młody, ja nie mam nic wspólnego z wariatami, nigdy nie miałem.
Artur Banaś: Ja się domyślam, ale pan nadinspektor kazał powiedzieć, że jest domniemanie zabójstwa.
Andrzej Gajewski: Co jest?
Artur Banaś: No, zachodzi podejrzenie, że popełniono zabójstwo, ale...
Gajewski i Jóźwiak śmieją się.
Artur Banaś: Ja bardzo proszę, żeby pan nie robił ze mnie głupka, dostałem polecenie, to je wykonuję. Ma pan tam jechać.
Andrzej Gajewski: A czy ten twój nadinspektor powiedział, dlaczego akurat ja mam tam jechać?
Artur Banaś: Powiedział, ale nie wiem, czy chce pan to usłyszeć.
Andrzej Gajewski: A chcę.
Artur Banaś: „Pan komisarz Gajewski sprawia wrażenie, że ma za dużo wolnego czasu”, koniec cytatu. Powiedział, że niczego nie można lekceważyć.
Andrzej Gajewski (do Jóźwiaka): Widzisz, jakiego mamy szefa? Mądry, przenikliwy, ludzki człowiek... Jak Lenin.
