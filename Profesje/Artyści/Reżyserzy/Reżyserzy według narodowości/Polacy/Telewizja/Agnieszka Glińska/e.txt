Section: Agnieszka Glińska / O Agnieszce Glińskiej
Autor: Roman Pawłowski, „Gazeta Wyborcza”, cyt. za: Monika Mokrzycka-Pokora, http://www.culture.pl/pl/culture/artykuly/os_glinska_agnieszka Agnieszka Glińska, culture.pl
Zobacz też: Krystian Lupa

Glińska należy dzisiaj do czołówki młodych reżyserów polskich. Nie idzie jednak za wzorem teatru autorskiego Krystiana Lupy, jak jej koledzy z krakowskiej szkoły teatralnej, ale podąża własną drogą. Wystawia realistyczne teksty, skupiając się na drobiazgowej analizie rzeczywistości przedstawionej w dramacie. Jako reżyser odpowiada na pięć podstawowych pytań, które zadaje sobie dziennikarz. Po pierwsze: kto, po drugie: gdzie, po trzecie: kiedy, po czwarte: co, po piąte: dlaczego.
