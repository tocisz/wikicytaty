Section: Irena Wollen / O Irenie Wollen
Autorka: Lidia Bogaczówna, http://www.dziennikpolski24.pl/artykul/2975852,irena-wollen-nie-zyje,1,id,t,sa.html Irena Wollen nie żyje, „Dziennik Polski”, 25 marca 2011.

Irena była kobietą „bez wieku”, w środku zawsze młoda, niezłomna, niezwykle inteligentna, z uroczo złośliwym poczuciem humoru, również na własny temat. Wiele zrobiła dla ZASP-u, nie było dla Niej sprawy nie do załatwienia, zarażała energią. Mówiła: „Ty wymyślaj, a mnie zlecaj”. Było dla mnie zaszczytem, że obdarzyła mnie swą przyjaźnią. Miałam też przyjemność wręczyć Jej trzykrotnie Nagrodę Syzyfa, przyznawaną za bezinteresowną pracę na rzecz Stowarzyszenia. Nie absorbowała ludzi swoją osobą do tego stopnia, że Jej choroba i śmierć ogromnie nas zaskoczyły. Mówi się, że nie ma ludzi niezastąpionych. Nieprawda. Cmentarze pełne są niezastąpionych. Za nimi tęsknimy. I tak będzie z Irenką.
