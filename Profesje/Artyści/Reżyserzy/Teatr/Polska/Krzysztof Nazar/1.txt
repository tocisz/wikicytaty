Section: Krzysztof Nazar / O Krzysztofie Nazarze
Autor: Mirosław Baka
Źródło: Gabriela Pewińska, http://www.e-teatr.pl/pl/artykuly/137932.html?josso_assertion_id=9A1EC9E68680610D Szekspir się nie obrazi, „Polska Dziennik Bałtycki” nr 93, 20 kwietnia 2012

Było kilka złamań, problemy z łękotkami kolana, stawami. Tym charakteryzował się ekspresyjny teatr Nazara. Nazar słynął z tego, że nigdy nie zostawiał aktora w spokoju. Zajeżdżał na scenie. Mnie również zajechał. Na szczęście poza wywichnięciami czy wystrzelonymi dyskami – za co płacę do tej pory – nie zrobiłem sobie nic takiego, co po różnych blokadach nie pozwoliłoby mi pracować dalej. Choć na trzeciej generalnej, o trzeciej w nocy, straciłem przytomność. Po prostu padłem ze zmęczenia. Schudłem z siedem kilo. W ogóle byłem wrakiem człowieka. Kiedy upadłem, oświetleniowiec powiedział: No, i zajeździli nam konika… To jeszcze zdążyłem usłyszeć.
