Section: Greg Smith
Źródło: rozmowa Philippe Boulet-Gercourta, Zbieg z Wall Street, „Le Nouvel Observateur”, tłum. „Forum”, 19 listopada 2012.

Jestem po stronie Wall Street, chcę po prostu, żeby oni działali w sposób bardziej odpowiedzialny. Ludzie mówią o Wall Street, jakby chodziło o spisek, o grupkę pięciu tajemniczych facetów spotykających się w jakiejś klitce, żeby spiskować. A prawda jest znacznie mniej ekscytująca: to ludzie, którzy znaleźli sposoby, żeby posunąć się aż do granic legalności i balansują na krawędzi, wykorzystując konflikty interesów, ale nie popadając w bezprawie.
