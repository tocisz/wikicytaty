Section: Dick Tracy / O Dicku Tracym
Autorzy: Allan Lazar, Dan Karlan, Jeremy Salter, 101 postaci, które zmieniały świat, choć nigdy nie żyły, tłum. Barbara Gadowska, wyd. Świat Książki, Warszawa 2007, ISBN 9788324707140, s. 116.

Z oczami i nosem jastrzębia, a podbródkiem jak tasak do mięsa, Dick Tracy Chestera Goulda pojawił się w 1931 i uczynił z komiksu rodzaj literatury. To on wyznaczył uniform detektywa – trencz i filcowy kapelusz – jego determinacja zaś, absolutna uczciwość i skłonność do używania przemocy szybko wyniosły go na szczyty profesji, gdzie tkwi po dziś dzień. Reprezentuje ideał detektywa – twardego, oddanego dobru publicznemu i niezmordowanego w ściganiu przestępców. Po siedemdziesięciu pięciu latach Tracy wciąż jest popularną ikoną kultury, która się nie zestarzała. Pozostaje najpopularniejszym detektywem z komiksu; zabawia kolejne pokolenia, towarzyszą mu seksowne kobiety, lubi niebezpieczne sytuacje w otoczce zagadki i tajemnicy. Po Sherlocku Holmesie jest drugim najbardziej wpływowym detektywem w literaturze. O ile jednak Holmes jest intelektualistą, Tracy to detektyw pracujący w terenie, który korzysta z broni palnej równie często co z laboratorium kryminalistycznego.
