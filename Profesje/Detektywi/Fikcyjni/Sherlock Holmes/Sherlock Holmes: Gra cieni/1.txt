Section: Sherlock Holmes: Gra cieni / O filmie
Autor: Paweł T. Felis, http://film.gazeta.pl/film/1,22535,10912849,Sherlock_Holmes__Gra_cieni____.html Sherlock Holmes: Gra cieni, gazeta.pl, 5 stycznia 2011

Nie brak efekciarskich, typowych dla Ritchiego fajerwerków (szybkie najazdy kamery, zwolnienia i przyspieszenia), przebieranek (Downey jr chwilami przypomina Jacka Sparrowa), wybuchów, zniszczeń i magicznych dodatków (ważną rolę gra wróżka Simza), ale całe to rozbuchane widowisko – czego tłumaczyć nie można nawet niespiesznym angielskim rytmem – raczej śmiertelnie nuży (a trwa ponad dwie godziny!), niż ekscytuje. (…) Przemiana Holmesa w komiksowego superbohatera to oczywiście zabieg czysto komercyjny – jeśli gdzieś przebija tu ślad poczciwego kryminalnego pierwowzoru, to w dialogach. Rozmowy mówiącego z brytyjskim akcentem Roberta Downeya jr. z Jude’em Lawem to wciąż najjaśniejszy punkt filmu, który – nikt chyba nie ma złudzeń – skazany jest na sukces.
