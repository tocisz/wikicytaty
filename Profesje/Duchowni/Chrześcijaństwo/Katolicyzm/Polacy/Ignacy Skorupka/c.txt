Section: Ignacy Skorupka / O Ignacym Skorupce
Autor: Mieczysław Słowikowski, dowódca batalionu 236 pułku piechoty Legii Akademickiej, w którym służył ks. Skorupka.
Opis: o ks. Ignacym Skorupce w czasie bitwy warszawskiej 1920 r.
Źródło: https://polskieradio24.pl/39/156/Artykul/2565066,Ks-Ignacy-Skorupka-w-Bitwie-Warszawskiej-Swiadek-o-smierci-kapelana Ks. Ignacy Skorupka w Bitwie Warszawskiej. Świadek o śmierci kapelana, polskieradio.pl, 14 sierpnia 2020.

Wydałem rozkaz kompaniom. W czasie przechodzenia przez ogrody i sady wsi dopadł mnie zdyszany ks. Skorupka. „Poruczniku, pozwólcie mi iść ze sobą, to będzie nasze zwycięstwo” powiedział. Spojrzałem na niego, twarz jego i oczy wyrażały nieziemską ekstazę. Na sobie miał płaszcz koloru ochronnego, nałożony na sutannę. Odpowiedziałem krótko: „Dobrze, niech ksiądz idzie”. Ks. Skorupka szedł obok mnie na czele oddziału. Była to ostatnia nasza rozmowa. Zaczęli do nas strzelać z pobliskich zarośli. Chłopcy mimo woli kulili się do ziemi. Świst kul słyszeli po raz pierwszy.
