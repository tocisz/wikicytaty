Section: Benedykt Cotruglio / Księga o sztuce handlu
Źródło: Księga I, Rozdział III - O przymiotach osoby kupca, s. 47

A zatem posiadając naturalną zdolność, jak rzekliśmy, ów chłopiec, który winien być wprowadzony w sztukę kupiecką, musi spełniać jeszcze jeden warunek to jest taki, że będzie zrodzony z kupca. Gdyż jak widzimy, z mocy naturalnego nasienia wielkie jest podobieństwo ojca do syna z oblicza i postaci, tak i również wiele przejmuje się w duchu, jak mówi Cecco d'Ascoli : Oblicze ukazuje istotę serca. I jeśli wygląd zdradza wnętrze, a wygląd pochodzi z mocy nasienia ojca, w następstwie nie można wątpić, że wewnętrzne cnoty są podobne do ojcowskich. I pomijając niezliczone inne dowody, z całą pewnością sam na sobie samym odczułem i widziałem ojcowskie oblicze, nie tylko w skłonności do praktycznego działania, lecz także w losie, który tak bardzo z jego się zgadzał, że jest to trudne do opowiedzenia.
