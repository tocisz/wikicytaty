Section: Ludwik Wiśniewski / O Ludwiku Wiśniewskim
Autor: Marzena Nykiel
Źródło: https://wpolityce.pl/spoleczenstwo/376970-o-wisniewski-oskarza-histeryczna-obrona-postepowosci-i-lawina-ciosow-wymierzona-w-kosciol-kiedy-tygodnik-powszechny-przestanie-podpisywac-sie-katolicki O. Wiśniewski oskarża! Histeryczna obrona postępowości i lawina ciosów wymierzona w Kościół. Kiedy „Tygodnik Powszechny” przestanie podpisywać się „katolicki”, wpolityce.pl, 17 stycznia 2018

Osobliwe to przesłanie dominikanina, który od lat z lubością atakuje tych biskupów, kapłanów i wiernych, którzy bezkompromisowo kroczą drogą Chrystusa. Kapłan „Tygodnika Powszechnego” życzy sobie w Polsce katolicyzmu bezobjawowego, bezrefleksyjnie otwartego i tolerancyjnego. Widać wyraźnie, że dawno wyparł się podstawowego zadania, jakie swoim następcom przekazał Chrystus. Chrześcijan ma być znakiem sprzeciwu. Polscy katolicy są wyrzutem sumienia dla Zachodniej Europy, są znakiem sprzeciwu dla świata. I tacy pozostaną – bez względu na maniakalne apele o. Wiśniewskiego oraz inne autorytety „Tygodnika Powszechnego”, wciąż z uporem posługującym się przymiotnikiem „katolicki”.
