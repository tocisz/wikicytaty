Section: Stanisław Kuszewski / Współczesny film polski (1977)
Źródło: s. 40.

Upadek Belgii, Holandii i Francji stanowi kolejne rozczarowanie. Polacy nie tracą jednak nadziei, biorą udział w bitwie lotniczej o Anglię, prowadzą działalność partyzancką w kraju. Na ziemiach polskich mnożą się krwawe represje i zaczyna się - prowadzona na niespotykaną w dziejach skalę - akcja eksterminacyjna. Napaść Niemiec hitlerowskich na Związek radziecki ożywia nadzieję na porażkę okupanta. Tej wiary nie osłabia fakt, że w pierwszym okresie teatr wojny przemieszcza się na wschód. Faszyzm musi ponieść klęskę - to przekonanie dodaje sił wszystkim Polakom prowadzącym walkę z zaborcą.
