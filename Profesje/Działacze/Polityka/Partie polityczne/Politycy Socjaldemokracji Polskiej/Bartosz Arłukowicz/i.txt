Section: Bartosz Arłukowicz / O Bartoszu Arłukowiczu
Autor: Tomasz Piątek, http://www.krytykapolityczna.pl/TomaszPiatek/Chinskaszczepionka/menuid-215.html Chińska szczepionka, krytykapolityczna.pl, 27 stycznia 2012.

Posłowie PSL-u z charakterystycznym ludowym zaśpiewem ubolewają w Sejmie nad tym, jak zniszczony medialną nagonką jest Bartosz Arłukowicz, minister choroby, przepraszam, zdrowia, główny bohater afery z refundowaniem recept. Wiadomości w TVP podały, że Arłukowicz marzył o tym, żeby zostać ministrem zdrowia przed ukończeniem czterdziestego roku życia. I to marzenie mu się spełniło. Przypomina mi się dowcip o tym, jak facet łapie złotą rybkę, ta mówi mu: „Puść mnie, puść, a spełnię twe życzenie”. Facet mówi: „Chcę być księciem” i nagle budzi się w jedwabnej pościeli, a kobiecy głos mówi: „Ferdynandzie, wstawaj, jedziemy do Sarajewa”.
