Section: Izabella Sierakowska
Źródło: http://orka2.sejm.gov.pl/Debata2.nsf/5c30b337b5bc240ec125746d0030d0fc/5ad2191547a40922c12574ef0045b138?OpenDocument Wystąpienie na posiedzeniu Sejmu, 28 sierpnia 1996

Posłowie lewicy przedstawiali te propozycje w Sejmie I kadencji i w Sejmie obecnej kadencji. Aborcja według tego projektu może być dopuszczalna ze względów społecznych do 12 tygodnia trwania ciąży. Granicą prawa do przerywania ciąży ze względów eugenicznych byłoby osiągnięcie przez płód zdolności do samodzielnego życia poza organizmem matki. Zabiegi przerywania ciąży ze względów społecznych oraz ciąży, która jest wynikiem przestępstwa, mogliby wykonywać lekarze również w gabinetach prywatnych, gdzie standard opieki zdrowotnej częstokroć jest wyższy niż w publicznych placówkach. W pozostałych przypadkach aborcja mogłaby być przeprowadzona wyłącznie w szpitalu. Do przeprowadzenia zabiegu aborcji jest wymagana pisemna zgoda kobiety - o tym mówił pan poseł sprawozdawca, są to pewnego rodzaju utrudnienia - natomiast w wypadku trudnej sytuacji życiowej kobiety potrzebne jest, tak jak mówiliśmy, zaświadczenie o odbytej konsultacji.
