Section: Andrzej Wojtyła / O Andrzeju Wojtyle
Autor: Jakub Noch, http://natemat.pl/206765,zgromadzenie-parlamentarne-rady-europy-wezwalo-erdo-ana-do-uwolnienia-opozycji-i-dziennikarzy-pis-zaglosowal-przeciw Zgromadzenie Parlamentarne Rady Europy wezwało Erdoğana do uwolnienia opozycji i dziennikarzy. PiS zagłosował... przeciw, natemat.pl, 25 kwietnia 2017.
Zobacz też: Jarosław Kaczyński, Prawo i Sprawiedliwość, Recep Tayyip Erdoğan

Po tym, co wydarzyło się dziś na Zgromadzeniu Parlamentarnym Rady Europy w Strasburgu Prawu i Sprawiedliwości trudno będzie odrzucić zarzuty o antydemokratyczne zapędy. Podwładni Jarosława Kaczyńskiego należeli bowiem do mniejszości członków Zgromadzenia, którzy opowiedzieli się przeciwko rezolucji wzywającej turecki reżim Recepa Tayyipa Erdoğana m.in. do uwolnienia opozycjonistów, dziennikarzy i innych więźniów politycznych. Politycy Prawa i Sprawiedliwości znaleźli się we wtorek w zdecydowanej mniejszości. Za przyjęciem rezolucji opowiedziało się aż 113 członków Zgromadzenia Parlamentarnego Rady Europy. 12 wstrzymało się od głosu. Przeciwko walce Rady Europy z powszechnymi w Turcji represjami i masowymi aresztowaniami opozycji, ograniczeniem wolności mediów i planami wprowadzenia kary śmierci w sprawach politycznych opowiedziało się jedynie 45 europejskich parlamentarzystów. W tej wspierającej turecki reżim grupie znalazło się niestety aż sześcioro Polaków. Byli to posłowie PiS: Margareta Budner, Włodzimierz Bernacki, Daniel Milewski, Arkadiusz Mularczyk, Dominik Tarczyński oraz Andrzej Wojtyła.
