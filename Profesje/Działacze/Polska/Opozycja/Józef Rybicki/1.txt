Section: Józef Rybicki / O Józefie Rybickim
Autor: Anka Kowalska, http://zakladajciekomitety.pl/o-kor/jozef-rybicki-1901-1986/ Józef Rybicki (1901-1986), zakladajciekomitety.pl

Człowiek niesłychanie poczciwy i dobry. Nieustannie się martwił, że władza komuś z nas, młodych, zrobi krzywdę. Równocześnie miał niewzruszone zasady moralne. Na każdą niegodziwość reagował fizycznie – pąsowiał, kiedy tylko o niej usłyszał. Był niesłychanie głęboko wierzący i często nie odpowiadały mu np. poglądy Jacka Kuronia, ale szanował go jako dobrego człowieka – dobrego w najgłębszym, ewangelicznym sensie.
