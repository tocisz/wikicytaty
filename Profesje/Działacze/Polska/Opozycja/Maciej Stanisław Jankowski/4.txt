Section: Maciej Stanisław Jankowski / O Macieju Jankowskim
Autor: Henryk Wujec
Źródło: http://wyborcza.pl/7,75968,25007485,pozegnalismy-macka-jankowskiego.html#S.main_topic-K.P-B.3-L.4.glowka Henryk Wujec, Pożegnaliśmy Maćka Jankowskiego, wyborcza.pl, 18 lipca 2019.

Tak, świadomie usunął się w cień, nie chciał być w gronie sztucznie nadmuchiwanym kombatantów, których ostatnio przybywa. Nie chciał na swoim pogrzebie sztandarów „Solidarności” Regionu Mazowsze, chociaż był jednym z najważniejszych działaczy naszego regionu, a w latach 1991-1998 demokratycznie wybranym przewodniczącym. Nie niesiono przed Jego prochami poduszki z Krzyżem Oficerskim Orderu Odrodzenia Polski, którym został udekorowany przez prezydenta Leszka Kaczyńskiego, bo order ten zwrócił w 2015 r., gdy „dobra zmiana” rozpoczęła swoje rządy. Nie chciał być chowany z ceremoniałem religijnym, chociaż w stanie wojennym tworzyliśmy pod opieką ks. Jana Sikorskiego Radę Parafialną Środowiska Byłych Internowanych i Więźniów Politycznych.
