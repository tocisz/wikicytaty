Section: Elżbieta Barys
Źródło: http://www.naszdziennik.pl/index.php?typ=my&dat=20070929&id=my12.txt Przekonuję ludzi do słusznych pomysłów, naszdziennik.pl, 29 września 2007

Na adwokaturę nie miałam szans w ówczesnej sytuacji politycznej. Proponowano mi też robienie doktoratu na Uniwersytecie Poznańskim, gdzie kończyłam prawo. Z tego jednak zrezygnowałam. Tak się zresztą złożyło, że egzamin radcowski składałam już jako działaczka opozycji i Służba Bezpieczeństwa próbowała wpłynąć na komisję egzaminacyjną, żeby mnie oblała. Ale komisja się nie ugięła. Mówiąc żartobliwie, pewnie gdybym nawet nic nie umiała, to bym zdała. Przecież profesorowie nie mogli sobie pozwolić na oblanie mnie, bo mógłby ktoś pomyśleć, że ulegli presji SB.
