Section: Aleksander Kwaśniewski / N
Opis: w wieku 31 lat, pełniąc funkcję ministra do spraw młodzieży.
Źródło: Optymista, wywiad Tomasza Niemierskiego i Franciszka Penczeka, tygodnik „ITD” nr 52, 22–29 grudnia 1985.

Nie dorobiłem się. Niektórzy moi koledzy ze studiów niewątpliwie dorobili się i nie zazdroszczę im. Wybrałem inną drogę. To jest odwieczne pytanie: mieć czy być? Czy też, nie rysując tak ostro tej alternatywy: więcej mieć czy więcej być? Mam najpopularniejszy polski samochód, no i trochę książek, które niestety muszę trzymać w większości w piwnicy, ponieważ w mieszkaniu się nie mieszczą. Dorobienie się nigdy nie było dla mnie celem. To, co zrobiłem, było dla mnie o wiele bardziej wartościowe. Zdobyłem ciekawe doświadczenia, których gdzie indziej bym nie zdobył, poznałem wielu mądrych i znakomitych ludzi. To, co robiłem i robię, lubię i sprawia mi to satysfakcję, a że nigdy nie łączyło się z wielkimi pieniędzmi  –  na to nie narzekam. Poza tym jestem nieskromnie przekonany, że gdybym chciał mieć pieniądze, tobym je umiał zarobić!
