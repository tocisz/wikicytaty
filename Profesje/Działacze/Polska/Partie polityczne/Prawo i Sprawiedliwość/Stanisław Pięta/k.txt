Section: Stanisław Pięta
Źródło: http://telewizjarepublika.pl/pieta-oboz-islamski-ma-bezposredni-zwiazek-z-europejska-lewica-nasz-wywiad,51236.html Pięta: Obóz islamski ma bezpośredni związek z europejską lewicą, telewizjarepublika.pl, 13 lipca 2017
Zobacz też: Emmanuel Macron, Unia Europejska

Unia Europejska musi sobie uświadomić swoje własne położenie i zrozumieć jak bardzo jej polityka zawikłana jest także w działania organizacji przestępczych. Chciałbym zwrócić uwagę na to, że to włoska mafia zarabia miliony euro na rzeczywistym i domniemanym przetrzymywaniu imigrantów w obozach. To organizacje przestępcze, zarówno włoskie, jak i libijskie, zarabiają na przemycie ludzi. Osoby, które są zaangażowane w ten bandycki proceder, jakim jest przemytu ludzi są odpowiedzialne za śmierć tysięcy osób. Unia Europejska faktycznie dopłaca do przestępczej działalności różnego rodzaju grup mafijnych żerujących na ludzkim nieszczęściu. Musimy pamiętać o sojuszu politycznym, jakie zawarło europejskie lewactwo w wielu krajach z różnego rodzaju ugrupowaniami islamistycznymi. Pamiętajmy, że we Francji żyją miliony muzułmanów, którzy posiadają prawa wyborcze. Proszę zwrócić uwagę, że wszystkie ugrupowania islamskie poparły kandydaturę prezydenta Macrona. Mamy więc bezpośredni związek obozu islamskiego z obozem lewicy europejskiej, mamy wyraźne powiązania obozów rządzących w wielu państwach europejskich z przestępczym procederem przemytu ludzi do Europy. Z tolerowania tego rodzaju działalności wynikają pozostałe problemy Europy.
