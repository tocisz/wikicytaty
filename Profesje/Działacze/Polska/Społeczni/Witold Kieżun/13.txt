Section: Witold Kieżun
Źródło: Krzysztof Różycki, Co z tą Polską, „Angora”, 2 lutego 2014

Proces prywatyzacji był jednym wielkim skandalem. Sprzedawaliśmy firmy za bezcen, często za mniej, niż wynosiły honoraria, jakie za wycenę danego przedsiębiorstwa brali zagraniczni eksperci (w sumie na wycenę naszych przedsiębiorstw państwo wydało kilka miliardów dolarów). Gdy pracowałem w Burundi, trzech moich brytyjskich pracowników, którzy zarabiali po 4 tysiące dolarów, wzięło bezpłatne urlopy, przyjechało do Polski i tu jako doradcy wyceniający przedsiębiorstwa przez trzy miesiące zarobili po 40 tysięcy dolarów na głowę. Polska prywatyzacja z początku lat 90. to w bardzo dużej mierze były przede wszystkim wrogie przejęcia. Sprzedawane polskie firmy w krótkim czasie były likwidowane albo przekształcane w składy, magazyny.
