Section: Zygmunt Przetakiewicz / Od ONR-u do PAX-u
Źródło: s. 29.

W Przytyku, liczącym 3000 mieszkańców, zdecydowaną większość stanowili Żydzi. Trudnili się głównie handlem i rzemiosłem, a ich klientelą była okoliczna ludność chłopska. Postępująca pauperyzacja sprawiła, że Polacy zaczęli stopniowo trudnić się handlem, wypierając pośrednictwo żydowskie. Zostali do tego zmuszeni, z uprawy ziemi mało kto mógł się już utrzymać.
