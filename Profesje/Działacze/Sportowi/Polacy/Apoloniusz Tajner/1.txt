Section: Apoloniusz Tajner
Źródło: http://www.sportowefakty.pl/zimowe/2011/03/21/dziesiec-lat-temu-sukcesy-adama-nas-zaszokowaly-rozmowa-z-ap/ Dziesięć lat temu sukcesy Adama nas zaszokowały, sportowefakty.pl, 21 marca 2011
Zobacz też: Adam Małysz, skoki narciarskie

Powiem otwarcie. Dla nas wszystkich był to szok. To, co stało się w sezonie 2000/2001, zmieniło życie Adama Małysza, moje i wielu innych osób, które współpracowały z Adamem. Wówczas nasze życie zmieniło się o 180 stopni. Wyniki, które osiągnął Adam – nie ukrywam – były dla nas szokiem. Zostało złamanych bardzo dużo barier psychicznych. Pokonywaliśmy granice niemożliwości, które wcześniej nawet nam się nie śniły.
