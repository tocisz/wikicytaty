Section: Zbigniew Boniek
Opis: odpowiedź na pytanie czy Diego Maradona jest lepszy od Pelego.
Źródło: http://wyborcza.pl/7,154903,23408447,zbigniew-boniek-co-rozni-maradone-od-pelego.html wyborcza.pl, 17 maja 2018

Dla mnie tak. To znaczy Pelé był już w moich czasach legendą. Słyszeliśmy o nim w kółko, ale prawie nikt nie widział go w akcji. Filmików w internecie jeszcze nie było. Więc ja nie wiedziałem dokładnie, gdzie przebiega granica między prawdą a fikcją w tym, co się mówi o nadludzkich wyczynach Brazylijczyka. Słowem, Maradona był dla mnie kimś realnym. Grałem z nim, mogłem go dotknąć, sfaulować, podziwiać, pogadać. Pelé był mitem.
