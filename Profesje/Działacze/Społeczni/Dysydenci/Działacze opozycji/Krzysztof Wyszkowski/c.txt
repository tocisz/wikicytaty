Section: Krzysztof Wyszkowski /  / K
Źródło: http://www.naszdziennik.pl/index.php?dat=20100904&typ=my&id=my12.txt „Tramwajarki” atakują, naszdziennik.pl, 4 września 2010

Krzywonos, a także inni koncesjonowani przez dominujące media działacze twierdzą, że pomiędzy MKS i strajkującymi z jednej strony a doradcami z drugiej nie było żadnego sporu w kwestii żądania wolnych związków zawodowych. Tymczasem Tadeusz Mazowiecki z kolegami przyjechali do stoczni z zamiarem namówienia strajkujących do odstąpienia od postulatu nr 1, czyli wolnych związków zawodowych, i zadowolenia się demokratycznymi wyborami w ramach tzw. Centralnej Rady Związków Zawodowych. Rozmawiałem z Mazowieckim zaraz po jego przybyciu do sali BHP i wskazał mi on właśnie taką granicę, pisząc na kartce różne możliwości. Takie stanowisko doradców potwierdzają dokumenty dostępne w IPN. Wie to każdy, kto był wtedy w Stoczni i kto wykazuje minimalne zainteresowanie opublikowanymi już opracowaniami tematu.
