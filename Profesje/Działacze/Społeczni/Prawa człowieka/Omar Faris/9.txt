Section: Omar Faris
Źródło: Bartłomiej Kuraś, http://wyborcza.pl/1,126565,12700752,Palestynczyk_w_Krakowie__Celnik_wpisal__bezpanstwowiec.html Palestyńczyk w Krakowie. Celnik wpisał: bezpaństwowiec, wyborcza.pl, 20 października 2012

W Polsce często jest tak, że kto nie lubi Żyda, tak naprawdę nie lubi też Araba. Dlatego nie chcę, żeby do naszych protestów przeciwko obecnej polityce Izraela dotyczącej Palestyny dołączali się jacyś antysemici. Co jakiś czas zgłaszają się do mnie z propozycją współpracy jakieś radykalne organizacje o antyżydowskim nastawieniu, którym nie tyle chodzi o pomoc Palestynie, ale głównie o zaszkodzenie Żydom. Nie chcę mieć z nimi nic wspólnego.
