Section: Raisa Gorbaczowa / O Raisie Gorbaczowej
Autor: Paweł Wieczorkiewicz, Raisa Gorbaczowa [w:] Andrzej Szwarc, Marek Urbański, Paweł Wieczorkiewicz, 100 postaci, które tworzyły historię Polski, wyd. Świat Książki, Grupa Wydawnicza Bertelsmann Media, Warszawa 2000, ISBN 837311288X, s. 465–466.

Bardziej jeszcze prymitywna była nieodłączna Raisa, z zawodu wykładowca filozofii marksistowskiej, czyli skondensowanej komunistycznej ortodoksji. Jej wpływ na męża uwidocznił się zwłaszcza, gdy stanął on na szczytach hierarchii: „Gdy było tylko możliwe, uczestniczyła w konstruowaniu polityki i rozmieszczaniu kadr”. Bezmierna arogancja i wybujałe ambicje „Rajki” przyniosły jej głuchą nienawiść elit, nieudolne zaś próby odgrywania na ekranie telewizyjnym roli first lady w amerykańskim stylu – szczerą niechęć prostych ludzi.
