Section: Feroze Gandhi / O Feroze Gandhim
Autor: Gertrud Fussenegger, Władczynie, Dom Wydawniczy Bellona, Warszawa 1998, ISBN 83-11-08808-X, tłum. Barbara Lulińska, s. 225.

(...) Feroze rozbudził wprawdze Indirę pod względem erotycznym, ale nie zdobył jej miłości. Pożądała go, chciała dzielić z nim łoże, nawet urodzić mu dziecko. Akceptowała go pod względem seksualnym, natomiast raził jej subtelne uczucia. Ojciec był i na zawsze pozostał dla niej wzorcem postępowania. Trudno było nie zauważyć, jak obaj bardzo się między sobą różnili. Jawaharlal był człowiekiem poważnym, o kostycznym dowcipie i niemal purytańskim sposobie bycia. Unikał grubiańskich słów, nie opowiadał rubasznych dowcipów. Natomiast Feroze śmiał się często i głośno, także z własnych żartów, a ponad wszystko przedkładał suto zastawiony stół. W swoich przemówieniach chętnie używał mocnych słów i równie chętnie opowiadał pieprzne dowcipy.
