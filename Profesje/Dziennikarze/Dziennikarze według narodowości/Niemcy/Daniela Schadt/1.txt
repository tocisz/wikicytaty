Section: Daniela Schadt / O Danieli Schadt
Autor: Janusz Sibora
Źródło: Ryszarda Wojciechowska, Do sukienki dorabia się ideologię (rozmowa z dr. Januszem Siborą), „Angora” nr 13 (1293), 29 marca 2015, s. 17.

Prezydent Gauck formalnie nie ma rozwodu i od lat jego partnerką życiową jest dziennikarka z Norymbergi. Osobisty autorytet prezydenta spowodował wyciszenie emocji wokół tej sprawy. Jako prezydent pojawiał się z pierwszą… przyjaciółką. Ale pojawił się inny problem niż natury obyczajowej. Postawiono pytanie – czy skoro to nie jest formalny związek małżeński, to partnerka prezydenta może korzystać z publicznych pieniędzy przeznaczanych na jej sekretariat, samochód z kierowcą itd? Po burzliwej dyskusji, która trwała kilka tygodni, prezydent wymusił akceptację. Wykorzystał do tego poniekąd Polskę, gdzie udał się z pierwszą prezydencką wizytą. Pamiętam, że my też mieliśmy problem protokolarny – jakiego terminu używać w przypadku towarzyszki życia prezydenta. Ten problem miały także media. Myślano więc, jak go rozwiązać. I wymyślono, że do Polski przyjedzie prezydent Gauck z Danielą Schadt.
