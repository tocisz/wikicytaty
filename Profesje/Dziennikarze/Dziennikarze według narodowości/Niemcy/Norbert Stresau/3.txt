Section: Norbert Stresau / Eddie Murphy (1990)
Opis: o filmie Harlem Nights
Źródło: s. 148.

Na uwagę zasługuje również fakt, jak niewielką uwagę przywiązuje Murphy do sympatii publiczności. Stworzony przez niego Quick ma bezsprzecznie paskudny charakter, jest zadufany w sobie, bezwzględny i brutalny. Bez refleksji i wyrzutów sumienia likwiduje swoich przeciwników, dobrej przyjaciółce strzela w palce stóp, a całe zajście kwituje głupim chichotem. Rola Quicka jest całkowitym zerwaniem z dotychczasowym image i Eddie nie podejmuje żadnych wysiłków, aby stworzonej przez siebie postaci nadać pozytywne cechy - wręcz przeciwnie, umacnia jej negatywny charakter, co zwiększa niechęć i antypatię publiczności. Stary, znany chichot Eddiego w scenie strzelania w palce przyjaciółki wydaje się być jedynie oznaką niewiarygodnego sadyzmu.
