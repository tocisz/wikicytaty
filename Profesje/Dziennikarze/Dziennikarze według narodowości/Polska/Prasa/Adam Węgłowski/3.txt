Section: Adam Węgłowski / Żywe trupy. Prawdziwa historia zombie
Źródło: s. 230–231.

Uczestnicy zombie walks wygłupiają się i dają wyraz fascynacji określonymi grami i filmami. Próbują na moment uciec od szarego, nudnego życia. Ale przecież to nie wszystko. Oni wysyłają też przekaz do rządzących. Ekscentryczny, więc może nie przez wszystkich zrozumiały. Ekscentryczny, bo wszystkie ideologie już się zdeprecjonowały. Co pokazują władzy? Że za tą maskaradą kryje się wypalenie, brak perspektyw (bo jakie ma żywy trup?) i chęć zmian. Że to nie drugie Halloween, ale chęć wyłamania się z systemu, z matriksa, z wyścigu szczurów, z życia jak roboty.
