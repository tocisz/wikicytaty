Section: Adam Węgłowski / Żywe trupy. Prawdziwa historia zombie
Źródło: s. 231.

[Zombie walks] to także obraz świata po epidemii – niezaistniałej, ale jednak będącej rzeczywistością. Bo na naszych oczach za sprawą wojen, terroru i niepokojów społecznych (oraz mediów, podgrzewających jeszcze atmosferę) wali się utrwalony porządek rzeczy. W tych czasach rządzi podejrzliwość wobec innych, nawet wobec sąsiada, który może być zombie (terrorystą, fundamentalistą, pedofilem). A zarazem brakuje solidarności, punktu oparcia, nadziei, wiary, szczepionki.
