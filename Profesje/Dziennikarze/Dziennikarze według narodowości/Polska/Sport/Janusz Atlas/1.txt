Section: Janusz Atlas / O Januszu Atlasie
Autor: Katarzyna Dowbor, Mężczyźni mojego życia, wyd. The Facto, Warszawa 2013, ISBN 978-83-61808-28-2, s. 8.

Szybko staliśmy się nierozłączni. Wszędzie chodziliśmy razem. Wszystko było świetnie do momentu, kiedy ludzie zaczęli do niego mówić Panie Dowbor. Dla jego poczucia własnej wartości i męskiej próżności było to nie do zniesienia. Najpierw Janusz bardzo chciał, żebym pracowała w telewizji, ale jak mi tam zaczęło iść, to strasznie cierpiał. Został mężem swojej żony i bardzo go to uwierało. Kiedyś pojechaliśmy na przykład na festiwal do Sopotu. On miał akredytację, ja byłam tylko osobą towarzyszącą, ale to mnie ludzie prosili o autograf, co go ityrowało. Uważał, że to niesprawiedliwe, bo on od lat pisał świetne teksty, a ja tylko pokazywałam się w telewizji.
