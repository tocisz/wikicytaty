Section: Ewa Siedlecka
Źródło: https://siedlecka.blog.polityka.pl/2018/05/09/dziennikarze-protestuja-przeciwko-bezprawiu-marszalka-sejmu/#more-998 Dziennikarze protestują przeciwko bezprawiu marszałka Sejmu, polityka.pl, 9 maja 2018
Zobacz też: wolność prasy

Rola suwerena w demokracji nie polega jedynie na prawie do uczestnictwa w wyborach. To także prawo do kontrolowania władzy. Bezpośredniego – przez dostęp do informacji publicznej. Ale częściej pośredniego – dzięki pracy dziennikarzy, którzy zbierają informacje i komentarze. To za pośrednictwem mediów odbywa się debata publiczna, bez której nie istnieje demokracja. Bez której suweren nie jest w stanie podjąć świadomej decyzji wyborczej. I jest odcięty od wpływu na rządzących.
