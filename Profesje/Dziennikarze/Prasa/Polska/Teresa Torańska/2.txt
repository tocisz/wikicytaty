Section: Teresa Torańska / O książce Teresy Torańskiej Oni
Autor: Jerzy Eisler, http://rcin.org.pl/Content/59620/WA303_79120_B155-Polska-T-6-2004_Eisler.pdf Refleksje nad wykorzystywaniem relacji jako źródła w badaniu historii PRL (rozmowy z dysydentami i prominentami), „Polska 1944/45–1989. Studia i Materiały”, 6, 2003, s. 55–56.

Należy docenić wszystko to, co zrobiła Teresa Torańska, która jako pierwsza przeprowadziła i opublikowała obszerne wywiady z prominentami z okresu stalinowskiego. Jej książka zawierająca zapis rozmów z Jakubem Bermanem, Leonem Chajnem, Wiktorem Kłosiewiczem, Julią Minc, Edwardem Ochabem, Stefanem Staszewskim i Romanem Werflem, stała się sensacją na skalę międzynarodową i doczekała się wydań w kilkunastu krajach. Dodać należy, że pierwotnie część z tych rozmów była w 1981 r. publikowana na łamach „Polityki”.
