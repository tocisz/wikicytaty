Section: Piotr Popik / Wypowiedzi
Źródło: https://www.tygodnikpowszechny.pl/jak-sie-nudzic-zdrowo-160285 Jak się nudzić zdrowo, z Piotrem Popikiem rozmawia Katarzyna Kubisiowska, Tygodnik Powszechny, 9 września 2019.

Co do obsesji bycia cały czas online, czyli jakiejś formy „nie-nudy”, zapewne może ona niekiedy wynikać z fałszywego przekonania, że wypada być zajętym, że nuda jest zła, szkodliwa, nierozwijająca. Że przeciwieństwem nudy jest robienie czegoś pożytecznego. Jednak mózgowi trzeba dać poleniuchować, ponieważ umysł potrzebuje czasu i spokoju, żeby nabyte informacje poukładać, a później wykorzystywać. Posłużę się metaforą kulinarną: żeby upiec ciasto, kupujesz masło, jajka, mąkę. Z tych produktów chcesz zrobić coś bardziej przetworzonego i użytecznego. Jeśli jednak nie masz czasu na upieczenie ciasta, lecz wciąż kupujesz nowe produkty, to w pewnym momencie masz pełno produktów, lecz żadnej szansy, by z nich skorzystać. Słowem, potrzebujemy chwili odprężenia dla mózgu, by stworzyć coś nowego.
