Section: Anna Karczmarczyk
Źródło: http://www.m-jak-milosc.pl/Wywiady/6407/Od-malej-miss-do-galerianki-rozmowa-z-Ania-Karczmarczyk.html Od małej miss do galerianki – rozmowa z Anią Karczmarczyk, 12 października 2010
Zobacz też: nagroda

Nagrody dodały mi skrzydeł. Pamiętam jak dziś, gdy dostałam w Koszalinie pierwszą nagrodę za debiut. Było to dla mnie coś bardzo ważnego. Tym bardziej, że nie jestem ze środowiska i to, co robię zostało dostrzeżone. Wcześniej miałam obawy, nie wierzyłam w siebie i myślałam, że inni widzą tylko moje niedociągnięcia. Nagroda dała mi zastrzyk energii – jednak coś potrafię, warto próbować! Potem dostałam nagrodę na międzynarodowym festiwalu w Cottbus. I dotarło do mnie, że wygrałam nawet z aktorkami po szkołach. Teraz już nie mam wyjścia i muszę pokazać, że stać mnie na więcej i nie tylko ludziom, ale i samej sobie. Dostałam kredyt zaufania i nie mogę nikogo zawieść.
