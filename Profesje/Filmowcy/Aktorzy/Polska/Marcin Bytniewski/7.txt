Section: Marcin Bytniewski / Publikacje teologiczne
Źródło: Ci, co zaufali Panu, odzyskują siły…, 2006

Odnośnie skutków nawrócenia można się spotkać z dwojaką postawą. Jednych rozpiera entuzjazm neofity, nie mogą się oni powstrzymać od opowiadania całemu światu o swoich przeżyciach z Bogiem, a sposób, w jaki to czynią, może być wręcz nieznośny dla otoczenia. Inni zaś z powodu nawrócenia stają się bardziej spokojni, chcą raczej ukryć to co odkryli. Bóg pociąga ich w stronę ciszy.
