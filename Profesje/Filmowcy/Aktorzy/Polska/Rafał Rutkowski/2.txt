Section: Rafał Rutkowski
Źródło: Marta Zastawna, http://www.e-teatr.pl/pl/artykuly/115392.html Znalazłem to, czego szukałem, „Dziennik Elbląski”, nr 88, 15 kwietnia 2011

Teoretycznie jesteśmy krajem o wielkich tradycjach komediowych, a z drugiej strony jesteśmy krajem ponuraków i ludzi piekielnie poważnych. A jak mówił jeden mądry człowiek „życie jest na tyle poważne, że traktować je poważnie nie ma sensu, bo wtedy zwariujemy”. I chciałbym, żeby mój program był dołożonym kamyczkiem do codziennej radości polskiego człowieka. Chciałbym też, żebyśmy szukali żartu w sytuacjach, w których na pierwszy rzut oka go nie ma i rozbrajali napompowane sytuacje żartem, dystansem i ironią, bo dzięki temu jest nam łatwiej.
