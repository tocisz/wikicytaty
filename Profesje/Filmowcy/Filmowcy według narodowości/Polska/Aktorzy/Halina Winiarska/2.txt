Section: Halina Winiarska / O Halinie Winiarskiej
Autor: Andrzej Żurowski, 35-lecie pracy artystycznej Haliny Winiarskiej, Państwowy Teatr Wybrzeże, 1991

Aktorka, której styl – rozpięty na dwóch biegunach przecinających się wzajem w szczególnej syntezie – nazwać by można kameralnym monumentalizmem. Jeżeli naturalnie określenie „kameralizm” będziemy potrafili odnaleźć w teatrze wielkiej inscenizacji aktorskiej, zaś określeniu „monumentalizm” odbierzemy jego pozorne atrybuty chłodu i powściągliwości.
