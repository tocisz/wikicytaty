Section: Beata Kawka
Źródło: http://www.stopklatka.pl/wywiady/wywiad.asp?wi=35487 Wywiad, 2007

Przyjaźń w moim pojęciu to uczucie chyba najważniejsze i najpełniejsze w życiu. Przyjaciela sobie wybieramy, a temat przyjaźni jest uniwersalny. Nawet w małżeństwie. Zauroczenie, miłość, „motyle w brzuchu” przemijają, więc takie małżeństwo nie oparte po latach na przyjaźni nie ma szans być pełne i szczęśliwe. Takie są prawa natury... Wydaje mi się, że świat ma fioła na punkcie sukcesu, pieniędzy, pogoni za sławą i blichtrem. Rozmowy zastąpił SMS. Brak czasu powoduje, że przyjaźń staje się wartością, dopiero, kiedy potrzebujemy, żeby ktoś potrzymał nas za rękę w trudnej chwili.
