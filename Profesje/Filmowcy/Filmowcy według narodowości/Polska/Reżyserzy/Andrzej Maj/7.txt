Section: Andrzej Maj / O Andrzeju Maju
Autor: Zygmunt Konieczny, http://encyklopediateatru.pl/artykuly/13558/krakow-andrzej-maj-nie-zyje Wspomnienie o Andrzeju Maju, encyklopediateatru.pl

Przyszedł do nas, do Piwnicy, w połowie lat 70. Był radosny, pełen energii, sympatyczny, miły, zdolny. Pracował z Piotrem. Bardzo go lubiłem. Napisałem mu muzykę do spektaklu piwnicznego wg "Dziennika" Gombrowicza. Po pewnym czasie Andrzej związał się z telewizją. Był bardzo zdolnym reżyserem, autorem wielu wspaniałych programów i spektakli, także dla dzieci. Pamiętam jego widowiska poetyckie z aktorami, którzy mieli niezwykle pięknie wymalowane w różne wzory twarze. To było wtedy takie nowatorskie! Dość szybko stał się czołowym reżyserem telewizji krakowskiej. Do końca był naszym, piwnicznym przyjacielem. Często przychodził do "Vis-a-vis", gdzie lubił przesiadywać. Nie tak dawno spotkałem go na zakończenie festiwalu filmowego w Krakowie. Umawiał się, proponował...
