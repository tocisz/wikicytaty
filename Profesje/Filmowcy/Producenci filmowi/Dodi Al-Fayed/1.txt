Section: Dodi Al-Fayed / O Dodim Al-Fayedzie
Autor: Sigrid Maria Grössing, Kobiety za kulisami historii, Dom Wydawniczy Bellona, Warszawa 2002, ISBN 8311095914, tłum. Barbara i Daniel Lulińscy, s. 230.

W ostatnich tygodniach przed śmiercią Diana przyczyniła się do znacznego wzburzenia na królewskim dworze, kiedy to znowu – za sprawą prasy – ujawniono jej związek z Dodim al Fayedem. Reakcja rodziny królewskiej musiała być bardzo gwałtowna, jeśli zważyć konsekwencje, jakie wynikłyby, również dla królowej i jej rodziny, z małżeństwa Diany z synem egipskiego hurtownika. Nie cieszył się on w Anglii zbytnią sympatią, po tym jak wykupił dom handlowy Harrodsa, który dla Anglików był instytucją narodową. Dodi al Fayed był muzułmaninem, Diana zaś matką przyszłego następcy tronu. Ojczymem jej synów, Williama i Harry’ego, zostałby więc wyznawca islamu.
