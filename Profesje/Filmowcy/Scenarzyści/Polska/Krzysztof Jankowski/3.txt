Section: Krzysztof Jankowski
Źródło: http://www.stopklatka.pl/wywiady/wywiad.asp?wi=43172 Wywiad, 2008

W Polsce brakuje programu wspierającego młodych twórców filmowych w ich krótkometrażowych filmach. Pieniądze dostają jedynie studenci państwowych filmówek (łódzkiej i katowickiej), reszta musi radzić sobie sama. Poszukiwanie środków na film jest osobną przygodą. Rozwój techniki cyfrowej musi zmienić nastawienie i mentalność całego przemysłu filmowego, a szerzej, rynku medialnego. Paradoksalnie, startować dziś jest dużo łatwiej niż kiedyś. Film można zrobić na coraz tańszych półprofesjonalnych kamerach, zmontować na domowym komputerze i wypuścić w świat poprzez sieć.
