Section: Janusz Wilhelmi / O Januszu Wilhelmim
Źródło: https://wyborcza.pl/1,75410,3196495.html Bez znieczulenia, „Gazeta Wyborcza”, 6 marca 2006

Scenariusz [filmu Bez znieczulenia] pióra Agnieszki Holland nie spodobał się ówczesnemu szefowi kinematografii Januszowi Wilhelmiemu. Skreślił w nim najważniejsze sceny, więc Wajda chciał zrezygnować z filmu. W mieszkaniu kierownika produkcji Barbary Pec-Ślesickiej odbywała się narada, gdy do drzwi zapukał reżyser Janusz Kijowski: – „Wiecie co się stało?”. Na co wściekły zaistniałą sytuacją operator Edward Kłosińki odpowiedział: – „Mnie nic nie obchodzi, nie zawracaj głowy, my tu pracujemy; chyba że nam powiesz, że Wilhelmi nie żyje”. A Kijowski: – „No właśnie”. Wilhelmi (1927-78) zginął w katastrofie samolotowej. Wcześniej powiedział o Wajdzie: – „Ja doprowadzę do tego, że on zrobi Naszą szkapę, a nie będzie robił żadnych filmów politycznych, ani społecznych, ani artystycznych”.
