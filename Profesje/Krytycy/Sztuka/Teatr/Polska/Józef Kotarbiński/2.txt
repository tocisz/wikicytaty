Section: Józef Kotarbiński
Źródło: http://www.sbc.org.pl/dlibra/doccontent?id=33950 W służbie sztuki i poezji, wyd. Księgarnia F. Hoesicka, Warszawa 1929, s. 15.

Teatr żyje i rozwija się w narodzie i dla narodu. W teatrze przemawia siła języka; piękność żywej mowy, w której przejawia się geniusz rasy. Teatr jest sztuką dla ogółu – scena jednak nie powinna być trybuną parlamentarną, ani katedrą naukową. Ale teatr nie może się oddzielać wałem obojętności od życia społecznego i zagadnień epoki; powinien żyć i krzepić się tym, co duch narodu tworzy w zakresie jego sztuki.
