Section: Andrzej Szczeklik / O Andrzeju Szczekliku
Autor: Marek Sanak
Źródło: Andrzej Michał Kobos, Po drogach uczonych, T. 5, Polska Akademia Umiejętności, Kraków 2012, ISBN 9788376761276, s. 317–335.

Andrzej Szczeklik był osobowością fascynującą pod wieloma względami. Zakres jego ogólnej wiedzy był absolutnie rzadko spotykany. Widział to, czego inni nie dostrzegali. To wystarczy, żeby być lekarzem lepszym niż dobry. Potrafił patrzeć i słuchać, co chory mówi. Patrząc, już wiedział, co jest źle, po drobiazgach, po grymasach, po sposobie oddychania, po tym, jak ktoś siada, jak wstaje...
