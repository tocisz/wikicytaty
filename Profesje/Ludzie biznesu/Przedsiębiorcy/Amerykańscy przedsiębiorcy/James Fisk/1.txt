Section: James Fisk / O Jamesie Fisku
Autor: Wojciech Orliński, http://wo.blox.pl/2010/01/Rewolucja-socjalistyczna-w-USA.html Rewolucja socjalistyczna w USA, blog Wojciecha Orlińskiego, 7 stycznia 2010.
Zobacz też: Jay Gould, Ulysses Grant

Kolejowi magnaci, którzy swój majątek zawdzięczają rządowi – dał im w prezencie ziemię i wciąż składa lukratywne zamówienia – przechodzą do jawnej grabieży.
Właściciele Erie Railroad Jay Gould i James Fisk, po skorumpowaniu otoczenia prezydenta, proponują udział w przekręcie nawet jemu. Gdy Grant jedzie należącym do nich pociągiem, w jednej z najpiękniejszych scen z historii kapitalizmu zaczepiają go mówiąc, że jest interes do zrobienia. Interes polega na spekulacji złotem przy pomocy banku-wydmuszki. Prezydent z oburzeniem odrzuca zaproszenie, ale nie robi nic by powstrzymać działania aferzystów. W efekcie Gould i Fisk wzbogacają się jeszcze bardziej, jak zwykle w kapitalizmie kosztem zrujnowania drobnych ciułaczy.
