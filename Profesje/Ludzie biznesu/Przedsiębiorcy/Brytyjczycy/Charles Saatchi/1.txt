Section: Charles Saatchi / O Charlesie Saatchim
Autor: Karolina Korwin-Piotrowska, http://www.tvnstyle.pl/aktualnosci,1865,n/nowy-felieton-karoliny-korwin-piotrowskiej-nigella,107869.html Nigella, tvn.style.pl, 6 grudnia 2013

Zaczął się serial. Ona - dziewczyna z dobrej rodziny, z burzliwym życiorysem, gwiazda telewizji o zasięgu globalnym, zamężna z Charlesem Saatchim, jednym z najbardziej wpływowych ludzi na Wyspach Brytyjskich. Do tego piękna, emanująca seksapilem. I nagle coś takiego, co jednoznacznie wskazuje na to, że w domu uchodzącym za idealny, dochodzi do przemocy. Że jej kontrowersyjny mąż ma problemy z kontrolowaniem emocji. Świat był w szoku, wszystkie media dyskutowały o tym, jak to się stało, że doszło do przemocy w miejscu publicznym, o tym, że mężowie sadyści są wszędzie bez względu na stan konta i na to, jak drogie garnitury noszą. Przemoc jest niestety bardzo demokratyczna. Rozwód był kwestią czasu.
