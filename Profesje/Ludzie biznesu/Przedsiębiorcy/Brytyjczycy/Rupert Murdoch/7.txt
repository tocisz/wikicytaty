Section: Rupert Murdoch / O Rupercie Murdochu
Autor: Wojciech Orliński, Czarna żmija i kolano księcia Walii, „Gazeta Wyborcza”, 29–30 grudnia 2012.

W dzień wyborów Murdochowy „The Sun” dał na pierwszej stronie wyidealizowany portret Camerona z nagłówkiem: „Nasza jedyna nadzieja”. Podziałało. Andy Coulson (były naczelny „News of the World”) został rzecznikiem rządu z pensją 140 tys. funtów, największą w całym sztabie Camerona. Już 18 maja nowy premier przyjął Murdocha na Downing Street. Omawiali zgodę rządu na przejęcie BSkyB. Imperium Murdocha kontrolujące prasę i telewizję miałoby wtedy prawie 8 mld funtów przychodów rocznie, przeszło dwa razy więcej niż BBC czy jakikolwiek inny medialny konkurent.
