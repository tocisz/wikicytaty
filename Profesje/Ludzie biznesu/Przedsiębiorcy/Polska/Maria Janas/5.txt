Section: Maria Janas
Źródło: Bartłomiej Kuraś, http://wyborcza.pl/duzyformat/1,140812,16660313,Spoldzielcy_z_Muszynianki__Od_korporacji_uchowaj_nas_.html Od korporacji uchowaj nas, Panie, „Duży Format”, wyborcza.pl, 18 września 2014.

Owszem, kusili mnie, chcieli firmę kupić za grube miliony, obiecując, że utrzymam w niej wysokie stanowisko i dostanę inne profity. To byli światowi potentaci branży napojów, którzy wykupują w Polsce różne firmy. Nasi konkurenci już zostali kupieni. Kropla Beskidu to dziś Coca-Cola, Żywiec Zdrój to Danone, a Nałęczowiankę przejęło Nestlé. Kuszono mnie oficjalnie i mniej oficjalnie, ale się nie dałam. Już nie przychodzą. Wiedzą, że Muszynianka nie jest do kupienia. My tu między sobą mamy serdeczne stosunki. Tego nie da się kupić, wpisać w tabelki.
