Section: Steven Spielberg / O Stevenie Spielbergu
Autor: Caroline Goodall, http://stopklatka.pl/-/60599327,oskar-schindler-nie-byl-swiety#.Ua8VsTaor9E.facebook Michał Hernes rozmawia z Caroline Goodall, 2013

Musimy jednak spojrzeć na to wszystko przez pryzmat sposobu, w jaki ta historia została opowiedziana. Traktuje ona o trzech mężczyznach. W jej środku znajduje się Oskar Schindler, będący esencją antybohatera. To zwykły człowiek z ogromnymi ambicjami, który chce się dorobić wielkiego majątku. Jest też czarny charakter, czyli Amon Göth i dobra osoba, grana przez Bena Kingsleya. Relacje między dobrym a złym, którzy próbują sprowadzić Schindlera na swoją stronę, to schemat charakterystyczny dla filmów tego wielkiego reżysera. Moim zdaniem właśnie o tym traktuje ta produkcja. Wokół tego wątku umieszczono opowieść o człowieku ratującym Żydów. Spielberga bardzo interesował wewnętrzny konflikt i dynamika postaci, która zrobiła coś niesamowicie dobrego. W podobnym klimacie utrzymany jest film Lincoln, traktujący o walce o zniesienie niewolnictwa. Człowiek zmagający się z moralnością przewija się przez większość jego produkcji, łącznie z Indianą Jonesem.
