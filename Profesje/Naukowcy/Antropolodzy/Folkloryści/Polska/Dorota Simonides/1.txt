Section: Dorota Simonides
Źródło: http://www.nto.pl/apps/pbcs.dll/article?AID=/20091111/POWIAT01/578709348 nto.pl, Prof. Dorota Simonides: - Dziś nie trzeba za Polskę umierać, 11 listopada 2009

Boli mnie, kiedy słyszę, jak ktoś oblicza, choćby teraz w kontekście 11 Listopada, że jak się dobrze zakręci, to biorąc cztery dni urlopu, będzie miał blisko dwa tygodnie wolnego. Mam wątpliwości. Dlaczego ten człowiek nie pomyśli, ile mógłby zrobić. Niekoniecznie w pracy. Niechby odwiedził kogoś chorego. Zrobił coś dobrego dla innych. To też jest forma patriotyzmu. Czasem ważniejsza niż udział w pochodzie czy w uroczystości państwowotwórczej. Drugą – obok pracowitości – cechą niezbędną patriotyzmu jest odpowiedzialność. Za ojczyznę, za państwo, za region.
