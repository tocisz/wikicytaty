Section: Michał Targowski
Źródło: http://maluchy3miasta.pl/czytelnia/jestem-z-trojmiasta/michal-targowski-zoo-jest-moim-zyciem/ Michał Targowski – Zoo moje życie

Moja mama zobaczyła gdzieś ogłoszenie, że szukają mężczyzn do pracy asystenta w dziale zwierząt drapieżnych. (…) Właśnie ornitolog, do tego bardzo młody i zupełnie zielony, jeśli chodzi o hodowlę zwierząt, zgłosiłem się do pracy i zostałem przyjęty. Początki były trudne. Nie miałem pojęcia o biologii tych zwierząt, o ich żywieniu. Wszędzie chodziłem z pracownikami, podglądałem, co robią, rozmawiałem z nimi, obserwowałem zwierzęta… i to się okazało najlepszą nauką. Właściwie od początku bardzo często jeździłem do innych ogrodów. Poznawałem Warszawę, Kraków, legendarny wówczas Wrocław… aż upomniało się o mnie wojsko. Był stan wojenny, psychicznie bardzo trudny okres. Kiedy odsłużyłem swoje, wróciłem do zoo i zostałem awansowany na kierownika działu hodowli. To był złoty okres w moim życiu zawodowym. Poznawałem mnóstwo ludzi, sprowadzałem do ogrodu nowe zwierzęta, atmosfera była wspaniała – czułem się w pracy jak w rodzinie.
