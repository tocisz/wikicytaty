Section: Walter White / O Walterze Whicie
Autorka: Marzena Salwowska, http://kulturadobra.pl/breaking-bad-serial-tv/ Breaking Bad (recenzja), kulturadobra.pl, 1 lutego 2017.

Inną cechą moralitetu, jaką można tu dostrzec, jest pokazywanie spirali zła jako czegoś, co wprawdzie nakręcają sami ludzie, ale co później wymyka się im spod kontroli. Najlepiej widać to właśnie na przykładzie Waltera White, który jest osobą wyjątkowo inteligentną, wszystko doskonale i drobiazgowo planuje, zdaje się, nie zostawiając miejsca na przypadek, a jednak zło, jakie czyni, poza konsekwencjami, które uwzględnia w swoich kalkulacjach i które jakoś akceptuje jako część rachunku, to zło ma zwykle jeszcze jakieś skutki, których nie jest w stanie przewidzieć.
