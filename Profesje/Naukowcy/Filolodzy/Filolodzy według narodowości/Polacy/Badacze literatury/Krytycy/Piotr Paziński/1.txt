Section: Piotr Paziński
Opis: odpowiedź na pytanie: „A dałbyś komuś w mordę za poglądy?”.
Źródło: „Wysokie Obcasy”, 20 lutego 2010

Nienawidzę tych wszystkich obleśnych, anonimowych internautów, którzy masowo wypisują posty o „pejsatych”, „koszernych”, „Judejczykach” i „opcji żydowskiej”, co to ich Hitler nie załatwił do końca i dlatego teraz mogą rządzić światem, montować przeciwko nam Jedwabne, okradać Polaków, bruździć w Kościele i na dodatek maltretują Palestyńczyków, których kochamy jak braci. Zresztą tych, którzy to samo piszą pod nazwiskiem, też nie znoszę. Nie cierpię endeków. Ale mam dłuższą listę.
