Section: Jan Masiel
Opis: fragment wystąpienia w Parlamencie Europejskim, 14 grudnia 2004.

Nie chodzi o to, czy Turcja już spełnia wymogi Unii, czy jeszcze nie. Chodzi o to, czy my chcemy muzułmańskiej Turcji w Europie zbudowanej na wartościach chrześcijańskich, czy nie. Mówi się tu o dokonanym postępie Turcji. Jestem psychologiem i zależy mi na losie każdego człowieka, ale wiem, że nie wszystko, co ważne dla ludzi, da się wymierzyć miarą. Ważne są też emocje i uczucia mieszkańców Europy, które są raczej na nie. Obserwuję muzułmanów w Brukseli od dwudziestu lat i nie chciałbym, by taki duży kraj w ramach Unii Europejskiej miał wpływ na losy mego kraju – Polski. Może za pięćdziesiąt lat nasze światy będą gotowe na spotkanie – wcześniej nie. Pomóżmy muzułmanom tam, gdzie oni mieszkają. Doprowadźmy do szybkiego powstania państwa Palestyny, które cierpi wiele ze strony Izraela – jestem za. Ta potrzeba jest bardziej pilna. Nie mamy żadnych zobowiązań wobec Turcji. Nie bądźmy hipokrytami, nie bójmy się powiedzieć „nie” Turcji.
