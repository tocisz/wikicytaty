Section: Artystka wędrowna / Wypowiedzi postaci / Adela

A Burak nam tłumaczy w przerwach między jednym kęsem bułki a drugim, że to posępna projekcja męskiego szowinizmu na coś tam, nie zapamiętałam na co. I że nie powinnyśmy zapominać – ja i moje drugie wcielenie, Ryszarda Zygmund z Gdańska (brzydsza ode mnie, starsza, gorzej śpiewa i ma w głosie kozie bobki) – że jesteśmy jako Leonora kobietą zależną we wszystkim od mężczyzn, przez co od razu mamy gorzej w życiu i nie możemy same osobie decydować – i właśnie jako wyraz tego naszego uzależnienia i poddaństwa mamy te straszne kiecki z żaglowego płótna.
