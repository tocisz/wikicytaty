Section: Andrzej Towiański / O Andrzeju Towiańskim
Autor: Adam Mickiewicz
Opis: z listu do Wiktora Jundziłła z Paryża 26 stycznia 1842
Źródło: Marek Piechota, Jacek Lyszczyna, Słownik Mickiewiczowski, wyd. Książnica, Katowice, 2000, ISBN 8371323166, str. 24.

Ten Litwin nieuczony nawet świecką mądrością przeraża mię i zachwyca. W tym wszystkim, czego uczyłem się, w nim widzę mistrza! Mistrza w historii i w filozofii, i w poezji, i w polityce. Znasz mię, że nie jestem ślepym admiratorem ludzi i ich talentów, i wierz, iż przekonanie moje, chociażbyś go nie podzielał, opiera się u mnie na mocnych podstawach. Nauka Towiańskiego o stworzeniu, o przeznaczeniach ludzi i narodów, o ich pokoleniach, o ich charakterach, o stosunku duchów ludzkich ze światem widomym i niewidomym, rzuca nowe i nie znane dotąd światło na Pismo Święte, na dzieje świata, na naszą istotę moralną. Jego przepowiednie są wypływem tego systematu, który on ma z objawienia, a który zatwierdza nie słowem tylko, ale i czynem.
