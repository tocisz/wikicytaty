Section: Wincenty Lutosławski / O Wincentym Lutosławskim
Autor: Teresa Zawojska, Lutosławski Wincenty, [w:] Encyklopedia filozofii polskiej, t. 1, Lublin 2011, s. 918.

Efektem badań nad Platonem były prace (…), w których ustalił – do dziś nie podważoną – chronologię dialogów Platona. Tym samym dał podstawę do przedstawienia drogi rozwoju Platońskiej myśli, a przez to do należytego jej zrozumienia. Ustalenia te przeprowadził metodą filologiczną, polegającą na analizie charakterystycznych cech stylu pisarskiego. Metodzie tej nadał nazwę stylometrii.
