Section: Publiusz Klodiusz Trazea Petus / O Publiuszu Klodiuszu Trazei
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 81.

Po jakimś czasie nawet Neron miał serdecznie dość myśli Seneki i kazał mu iść i poszukać jakiegoś ustronnego miejsca, w którym mógłby paść trupem, co ten skwapliwie uczynił. Podobne polecenie otrzymał też pewien senator o przydługim nazwisku P. Klodiusz Petus Trazea, i to tylko za to, że miał wygląd myśliciela. Jest to o tyle dziwne, że pojawienie się choćby jednej myśli w całym układzie nerwowym senatora P. Klodiusza Trazei możemy z góry uznać za zupełnie nieprawdopodobne, ale najwyraźniej w jakiś sobie tylko znany sposób robił on na ludziach postronnych wrażenie człowieka myślącego, przynajmniej wtedy, kiedy się nie odzywał.
