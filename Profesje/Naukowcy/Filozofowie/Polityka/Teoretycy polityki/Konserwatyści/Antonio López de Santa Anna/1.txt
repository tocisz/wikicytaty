Section: Antonio López de Santa Anna / O Antonio Lopezie de Santa Annie
Autor: Jean-Claude Carrière, Alfabet zakochanego w Meksyku, Drzewo Babel, Warszawa 2011, ISBN 978-83-89933-97-3, tłum. Wiktor Dłuski, s. 324.

Był nietuzinkową postacią malowniczej historii Meksyku (w której były i inne podobne), pozostał we wspomnieniach jako człowiek pełen fantazji i nawet ekstrawagancki, który chętnie okazywał pogardę więzionym przez siebie ludziom, oddając mocz na ich głowy. Kiedy w bitwie pod Vera Cruz stracił nogę, kazał nawet wyprawić jej pogrzeb państwowy. Uroczystości pogrzebowe odbyły się w katedrze w Mexico, sam Santa Anna jechał za swoją nogą na koniu.
