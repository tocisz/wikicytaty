Section: Henryk Jabłoński / O socjalistyczną demokrację
Opis: z przemówienia na zjeździe Związku Harcerstwa Polskiego 29 marca 1985 r.

Młody człowiek chce bronić swojej osobowości, boi się, że społeczeństwo stłamsi ją swymi twardymi rygorami. Buntuje się więc, a równocześnie – najczęściej bezwiednie – chciałby z nim jakoś dojść do ładu, pragnie zgody, akceptacji swojej indywidualności. Konflikt ten jest naturalny i możemy go obserwować nie tylko wówczas, gdy ta młoda osobowość dopiero się kształtuje, ale często przesuwa się on i na lata późniejsze, jeśli nie jest wcześniej zażegnany.
