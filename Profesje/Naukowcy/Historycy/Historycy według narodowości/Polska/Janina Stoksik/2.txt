Section: Janina Stoksik / O Janinie Stoksik
Autor: Lucyna Szaniawska, https://studiageohistorica.pl/sghist/issue/view/5 „Studia Geohistorica”, 2014, tom 2(2), s. 213–217.

Pionierska ze względu na duży zasięg chronologiczny praca Janiny Stoksik wymagała przeprowadzenia ogromnej kwerendy i późniejszej skrupulatnej pracy interpretacyjnej oraz dodania tła historycznego do zachowanych dokumentów tekstowych oraz kartograficznych. Nie można by jej było wykonać bez ogromnej wiedzy nabytej przez autorkę podczas pracy w krakowskim archiwum oraz użycie najwyższej próby aparatu badawczego. Autorka komentuje swoje badania w następujący sposób: „Warto więc było podjąć żmudny trud poszukiwań, nie zawsze łatwo dostępnych i ze znacznymi lukami zachowanych materiałów źródłowych, wszelkich, niejednokrotnie cząstkowych, bądź nawet pośrednich informacji na temat małopolskich geometrów”. – Pani Janino, oczywiście, że warto było.
