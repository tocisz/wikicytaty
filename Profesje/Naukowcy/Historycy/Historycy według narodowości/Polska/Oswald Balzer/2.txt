Section: Oswald Balzer / O Oswaldzie Balzerze
Autor: Andrzej Wierzbicki, Poczet historyków polskich. Historiografia polska doby podzaborowej, Poznań 2014, s. 168..

Jednym z najbardziej charakterystycznych wątków w twórczości Balzera była idea swoistej jedności ziem polskich w całym okresie piastowskim. Sięgając do genezy państwa polskiego, historyk odwoływał się do tzw. teorii rodowej, zgodnie z którą pierwotny kształt polityczny Polski miał być rodzajem federacji rodów, z których silniejsze dały początek stanowi szlacheckiemu, natomiast słabsze - chłopstwu.
