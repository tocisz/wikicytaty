Section: James D. Watson / O Jamesie Watsonie
Autor: Edwin Bendyk, http://antymatrix.blog.polityka.pl/2013/04/25/60-lat-dna/ 60 lat DNA, Antymatrix II, 25 kwietnia 2013

Sukcesu Watsona i Cricka nie byłoby bez prac eksperymentalnych świetnej krystalografki Rosalind Franklin. Zmarła na raka w wieku 38 lat, na cztery lata przed uhonorowaniem Watsona i Cricka nagrodą Nobla. Nie wiadomo, czy dołączyłaby do nagrodzonych. Wiadomo, że Watson marginalizował znaczenie uczonej i nie wahał się w tym celu odwoływać do seksistowskiej retoryki. Nie powstrzymał się przed nią nawet w kultowym bestsellerze „Podwójna helisa”. Noblista zakończył swą naukową karierę w niesławie – w 2007 r. został pozbawiony stanowiska dyrektora w Cold Spring Harbor Laboratory, gdy na podstawie genetycznych przesłanek zaczął formułować rasistowskie tezy.
