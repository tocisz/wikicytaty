Section: Jestem nudziarą / N

– Na tych karteczkach – powiedziała tonem cierpliwej przedszkolanki – napiszemy alfabet, ale uwaga, proszę zaczekać, ja powiem, jak go napiszemy. Nie tak jak normalnie piszemy, w jednej linii, ale pionowo. Proszę, piszemy: a, be, ce, de, e, ef.
Podyktowała cały alfabet.
Może nie miała pewności, że wszyscy obecni mają to opanowane.
Zauważyłam ze zdumieniem, że rodzice posłusznie pisali pod dyktando, litera po literze, nikt się nie wyrywał do przodu.
Oprócz Kamila, oczywiście, i pani Milskiej.
