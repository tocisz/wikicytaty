Section: Marek Żukow-Karczewski / N
Źródło: http://ekologia.pl/dom-i-ogrod/energia-dla-domu/w-poszukiwaniu-ciepla-dawne-sposoby-i-systemy-ogrzewania-pomieszczen,17558.html W poszukiwaniu ciepła. Dawne sposoby i systemy ogrzewania pomieszczeń, Ekologia.pl, 2013.
Zobacz też: klimat, ogień, piec

Nawet pobieżny rzut oka na mapę przedstawiającą lokalizację najbardziej zaawansowanych cywilizacji starożytnego świata uświadamia nam, jak ogromną rolę w ich rozwoju odgrywała sprzyjająca temperatura otoczenia. Ciepły klimat zapewniał nie tylko odpowiednią ilość pożywienia, ale także zwalniał człowieka z jakże absorbującego obowiązku ciągłego ogrzewania swoich siedzib i swojego organizmu. Łatwiej było zatem poświęcić wolny czas i energię na rozwijanie nauki, kultury, sztuki i techniki.
