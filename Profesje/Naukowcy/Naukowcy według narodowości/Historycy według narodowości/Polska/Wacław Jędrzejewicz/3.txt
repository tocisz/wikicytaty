Section: Wacław Jędrzejewicz / O Wacławie Jędrzejewiczu
Autor: Rafał Stobiecki, Historycy polscy wobec wyzwań XX wieku, Poznań 2014, s. 142.

Podobnie jak wielu innych polskich dziejopisów emigracyjnych, Jędrzejewicz uprawiał szeroko rozumianą historię polityczną, ze szczególnym uwzględnieniem historii dyplomacji. Był głęboko przekonany, że to właśnie polityka, zarówno zewnętrzna, jak i wewnętrzna stanowi swoisty kościec procesu dziejowego.
