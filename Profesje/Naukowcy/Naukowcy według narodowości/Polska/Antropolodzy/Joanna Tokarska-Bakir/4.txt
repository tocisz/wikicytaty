Section: Joanna Tokarska-Bakir
Źródło: Anioły i diabły w Kielcach. Z Joanną Tokarską-Bakir, autorką książki „Pod klątwą. Portret społeczny pogromu kieleckiego”, rozmawia Dorota Wodecka, „Gazeta Wyborcza” 17–18 lutego 2018, s. 11.
Zobacz też: Piotr Skarga

Pogromowa bajka o złych Żydach, którzy czyhają na dziecięcą niewinność, znana jest w Europie od XII wieku i nadal jest eksponowana w niektórych kościołach, np. w Sandomierzu. Przywiózł ją ze stypendium w Rzymie Piotr Skarga w wersji trydenckiej – w 1475 r. oskarżono gminę żydowską o dokonanie takiego zabójstwa na Szymonie z Trydentu. W „Żywotach świętych pańskich” Skarga przytacza historię Szymona na podstawie hagiografii napisanej przez lekarza, który dokonywał sekcji jego ciała. „Żywoty” były najczęściej wydawaną książką polską poza Biblią, lekturą odczytywaną na głos w izbach, kuchniach i kościołach. Słowem: ta legenda należy do naszych sakraliów narodowo-religijnych (...).
