Section: Jerzy Vetulani / O Jerzym Vetulanim
Autor: Andrzej Potemkowski, neurolog, przyjaciel prof. Jerzego Vetulaniego
Źródło: https://ptneuro.pl/o_ptn/aktualnosci/prof_jerzy_vetulani_1936_2017 Prof. Jerzy Vetulani (1936–2017), Polskie Towarzystwo Neurologiczne, 13 kwietnia 2017.

Nie pamiętam już dokładnie kiedy poznałem osobiście Profesora, natomiast od co najmniej kilkunastu lat byłem dumny mogąc czuć się Jego przyjacielem. Nigdy nie zapomnę Jego ubiegłorocznych osiemdziesiątych urodzin w mieszkaniu Profesora w Krakowie przy placu Inwalidów, które zgromadziły prawie 200 osób... było ciasno, a słynna kanapa na której siadywał kardynał Wojtyła rozmawiając z Ojcem Profesora Adamem Vetulanim była oblegana.
