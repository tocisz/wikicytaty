Section: Jan F. Lewandowski / 100 filmów polskich (2002)
Opis: o Pokoleniu
Źródło: s. 28.

W politycznej materii Pokolenie było po prostu filmem zakłamanym. Jednak zarazem film zaskakiwał realistycznym stylem opowiadania, prawdą scenerii i walorami plastycznymi. Jest tu także historia miłości, a niektóre obrazy przemawiały prawdziwym dramatyzmem. Do nich należą sceny walki Jasia Krone z Niemcami i jego samobójczy skok z ostatniego piętra warszawskiej kamienicy. W każdym razie Wajda starał się odejść od patetycznej sztancy w stronę żywiołu kina, co mu się do pewnego stopnia udało. Jeszcze kino socrealistyczne, ale już z wyraźnymi przebłyskami czegoś odmiennego, czegoś, co za chwilę stanie się "szkołą polską". W pewnym sensie Pokolenie było już jej zapowiedzią.
