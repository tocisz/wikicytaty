Section: Andrzej Tadeusz Kijowski
Źródło: http://kijowski.salon24.pl/119179,polityka-gramatyczna-adepci-t-holowki-opis-obyczajow-r-liii Polityka gramatyczna – adepci Teresy Hołówki (w: Opis Obyczajów w XV-leciu międzysojuszniczym, t. I, Odsłanianie dramatu (Warszawa 2010), pierwodruk. kijowski.salon24.pl 8 sierpnia 2009
Zobacz też: polityka, logika

Moje poglądy polityczne są gramatyczne. Nie głoszę takich, które źle brzmią po polsku.
Gramatyczne to znaczy takie, które można wygłosić bez posądzenia o tautologię, ekwiwokację i amfibologię. Pogląd wolny od błędów znaczeniowych, chaotyzmu, nonsensów absolutnych czy względnych, sprzeczności czy wieloznaczności – może być mój. Obciążony tymi błędami – już nie.
W języku logiki nie da się bowiem wygłaszać żadnych prawd nacechowanych dydaktyzmem czy pleonazmem, co jest tak charakterystyczne dla współczesnych liberałów. W języku logiki nie da się też zaakceptować patetyzmu ani sofizmatu – tak chętnie nadużywanych przez konserwatystów.
