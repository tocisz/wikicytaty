Section: Rafał Broda
Opis: do działaczy Młodzieży Wszechpolskiej.
Źródło: http://www.ojczyzna.pl/Arch-Teksty/BRODA-R__Uczestnikom_Kongresu_LPR.htm Uczestnikom Kongresu Ligi Polskich Rodzin pod rozwagę, ojczyzna.pl, 8 września 2003

Wiem, że większość z Was jest szczerze oddana sprawom Polski, że Wasz zapał i energia to mocny atut organizacji politycznej, z którą chcecie wiązać Wasze działania. Z drugiej strony wiem, że zaistniały w kilku rejonach Polski przypadki, gdy Wasi przedstawiciele brali udział w dość gorszących sprawach, znacząco komplikujących atmosferę współpracy ze znacznie starszymi od nich działaczami poświęcającymi wielki wysiłek dla wspólnej sprawy. Jeżeli młodość jest atutem, to zobowiązuje ona także do pamiętania o związanych z nią brakach wielu nauk i doświadczeń życiowych, których zdążyli posmakować ludzie starsi. Dlatego w polityce obowiązuje, często niepisana zasada cenzusu wieku. Proszę Was byście starannie rozważali atrakcyjne oferty, które Wam są składane, byście ważyli odpowiedzialność związaną z zajmowaniem różnych funkcji i stanowisk, byście się niepotrzebnie nie spalili w przedwczesnych startach.
