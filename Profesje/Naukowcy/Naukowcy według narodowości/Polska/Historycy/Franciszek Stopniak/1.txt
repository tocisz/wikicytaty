Section: Franciszek Stopniak
Opis: o księżach katolickich w Polsce, udzielających pomocy Żydom podczas niemieckiej okupacji w czasie II wojny światowej.
Źródło: Katolickie duchowieństwo w Polsce i Żydzi w okresie niemieckiej okupacji, w: Społeczeństwo polskie wobec martyrologii i walki Żydów w latach II wojny światowej. Materiały z sesji w Instytucie Historii PAN w dniu 11 III 1995 r., red. nauk. K. Dunin-Wąsowicz, Warszawa 1996, cyt za: Jerzy Robert Nowak, https://www.niedziela.pl/artykul/94129/nd/Zafalszowywanie-zachowan-hierarchow Zafałszowywanie zachowań hierarchów katolickich, niedziela.pl

Pozostający w Warszawie biskup piński Karol Niemira, który przebywał w parafii św. Augustyna, był w kontakcie z organizacją „Korpus Bezpieczeństwa” i ułatwiał Żydom przejście z getta na stronę aryjską (…). Biskup łucki Adolf Szelążek popierał kolportaż „Protestu” Zofii Kossak-Szczuckiej, w którym autorka odwoływała się do sumień ludzkich w sprawie pomocy Żydom, a czego wynikiem było powołanie konspiracyjnej Rady Pomocy Żydom (…). O pomoc dla Żydów zwracał się do duchowieństwa biskup kielecki Czesław Kaczmarek, podobnie abp Antoni Szelągowski w Warszawie czy biskup częstochowski Teodor Kubina ze swymi sufraganami. W Łomży bp Stanisław Łukomski, jego sufragan Tadeusz Zakrzewski (…) kontaktowali się z organizacjami żydowskimi poprzez siostry zakonne. Biskup sandomierski Jan Kanty Lorek za interwencje na rzecz Żydów w getcie i za okazaną im pomoc materialną uzyskał po wojnie specjalne podziękowanie (…). Administrator apostolski w Tarnowie, bp Edward Komar (…) zwracał uwagę (…) duchownych, by pomagali Żydom.
