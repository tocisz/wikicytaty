Section: Andrzej Gawroński / O Andrzeju Gawrońskim
Autor: Zofia Kozarynowa (pod ps. Tadeusz Budzewski), Andrzej. Rzecz o profesorze Andrzeju Gawrońskim, Lwów 1931.

To, co raz dostało się do jego pamięci, już jej nie opuszczało, a co najważniejsza, nie leżało kędyś w trudnodostępnych warstwach, lecz stało w pogotowiu każdej chwili. Łatwość argumentowania, sypania przykładami i cytatami, pochodziła z tej zawsze gotowej pamięci Andrzeja, błyskawicznie sprawnej.
