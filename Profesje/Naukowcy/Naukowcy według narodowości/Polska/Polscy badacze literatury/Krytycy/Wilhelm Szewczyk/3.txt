Section: Wilhelm Szewczyk / O Wilhelmie Szewczyku
Autor: Maciej Fic, http://katowice.wyborcza.pl/katowice/7,35055,22818298,wilhelm-szewczyk-przed-trybunalem-polityki-historycznej.html Wilhelm Szewczyk przed trybunałem polityki historycznej, wyborcza.pl, 26 grudnia 2017

Można zestawić dwa skrajnie różne „wybory” z życia tego pisarza. Pierwszy – jako typowy przykład „aparatczyka” – pracownika Wydziału Informacji i Propagandy Urzędu Wojewódzkiego w Katowicach, członka PPR i PZPR (w ramach którego zasiadał w Komitecie Wojewódzkim), współtwórcę „socrealistycznie sprofilowanego” „Śląska Literackiego”, „organu KW PZPR w Katowicach” – „Trybuny Robotniczej” czy „proreżimowych” „Poglądów”. I drugi – jako działacza w II połowie lat 30. XX wieku związanego z ruchem narodowo-radykalnym, w czasie II wojny ukrywającego się przed Niemcami na terenie Generalnego Gubernatorstwa, wyrzuconego z PZPR w grudniu 1949 roku czy inwigilowanego na przełomie lat 40. i 50. jako „reakcjonista”, „klerykał”, „nacjonalista” oraz „separatysta śląski”.
