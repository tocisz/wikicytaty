Section: Bogusław Zaleski
Źródło: Leksykon pokoju, pod red. Józefa Kukułki

Państwa imperialistyczne dążąc do minimalizacji ustępstw wobec państw rozwijających się wysunęły tezę „wspólnej odpowiedzialności” świata, a więc i państw socjalistycznych, za przeszłą kolonialną eksploatację dzisiejszych państw rozwijających się. Kraje socjalistyczne popierają żądania państw rozwijających się ustanowienia Nowego Międzynarodowego Ładu Ekonomicznego (…) oraz okazują im szeroką pomoc w walce o niezależność ekonomiczną, likwidację ucisku korporacji ponadnarodowych i rozwiniętych państw kapitalistycznych. Z politycznego punktu widzenia kraje RWPG traktują walkę państw rozwijających się o emancypację ekonomiczną oraz strukturalną przebudowę stosunków międzynarodowych jako bardzo istotny składnik procesu pokojowego współistnienia państw o różnych ustrojach.
