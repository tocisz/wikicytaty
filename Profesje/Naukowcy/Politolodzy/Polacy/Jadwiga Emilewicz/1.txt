Section: Jadwiga Emilewicz
Źródło: https://wiadomosci.onet.pl/tylko-w-onecie/jaroslaw-gowin-i-jadwiga-emilewicz-nie-jestesmy-jak-pis-wywiad/v69pxty onet.pl, 23 lutego 2019

A jakie dawałby pan szanse, że obóz Zjednoczonej Prawicy wprowadzi na wysoką agendę polityczną takie tematy jak jakość powietrza czy energetyka prosumencka? A to właśnie za sprawą takich partii jak nasza te postulaty nie tylko zostały wprowadzone na tę agendę, ale i są realizowane. Z trudem i ciężko, bo to nie są łatwe tematy, ale w sposób systemowy my się nimi zajęliśmy. I to jest właśnie rolą takich partii jak nasza w tego typu obozie politycznym. Jesteśmy jak sekstans na galeonie, czyli małe urządzenie, które opiera się na prawach fizyki i astronomii i sprawia, że ten wielki galeon nie roztrzaska się na najbliższej skale. I taką rolę w tej koalicji konsekwentnie spełniamy.
