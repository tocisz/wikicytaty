Section: Marek Migalski
Źródło: http://www.polskatimes.pl/opinie/wywiady/272192,migalski-teraz-w-tej-kampanii-pokazemy-prawdziwe-roznice,id,t.html wywiad, 2010
Zobacz też: Bronisław Komorowski, Janusz Palikot

Niestety zgadzam się z tą konstatacją, bo obawiam się, że nasi polityczni konkurenci, czyli Bronisław Komorowski i jego ludzie w postaci Janusza Palikota, osobistego przyjaciela marszałka, będą starali się zagrać jeszcze raz w to, co zagrali w 2007 r., a więc odwołać się do negatywnych emocji, brutalnie zaatakować. Już raz im wyszło, a generałowie, którzy przygotowują się do wojny, spróbują powtórzyć ten manewr. To było zresztą widać już pod koniec kampanii przed pierwszą turą, kiedy ta wyraźnie się zaostrzyła. Sztabowcy Platformy będą chcieli odgrzać te nieświeże kotlety i rozbudzić raz jeszcze wojnę polsko-polską, w której są od nas lepsi. Nasza próba zasypania rowów, wyciągnięcia ręki jest dla nich absolutnie niekorzystna i zamiast merytorycznej debaty będą się starali pójść na inwektywy, wulgarności, chamstwa.
