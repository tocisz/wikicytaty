Section: Anna Rakowska-Trela
Opis: w sprawie wyborów prezydenckich w Polsce w 2020 roku.
Źródło: http://monitorkonstytucyjny.eu/archiwa/13134 Anna Rakowska-Trela: Wybory 10 maja złamią konstytucję i Kodeks wyborczy, monitorkonstytucyjny.eu, 24 marca 2020.
Zobacz też: Konstytucja Rzeczypospolitej Polskiej, prezydent

Nie uwzględniając sytuacji osób chorych, a także odizolowanych z powodu wspomnianej już kwarantanny, niemogących opuścić swojego miejsca zamieszkania lub innych wyznaczonych im miejsc, nie zapewniając im możliwości realizacji ich prawa do głosowania w wyborach – rząd w sposób oczywisty naruszy konstytucję i kodeks wyborczy. Tym samym dojdzie też do złamania art. 127 ust. 1 konstytucji, stanowiącego, że Prezydent Rzeczypospolitej jest wybierany przez Naród w wyborach powszechnych, równych, bezpośrednich i w głosowaniu tajnym, gdyż wybory przeprowadzone w takich warunkach nie będą spełniały ani standardu powszechności ani równości.
