Section: Bert Hellinger / O Bercie Hellingerze i jego terapii
Autor: Małgorzata Talarczyk, http://www.psychoterapiaptp.pl/uploads/PT_4_2010/Talarczyk15_PT4_2010.pdf Ustawienia rodzin metodą Berta Hellingera – kontrowersje, Psychoterapia 2010, 4(155), s. 15-33.

Odwołując się do wcześniejszej wybiórczej analizy hellingerowskich ustawień rodzinnych wydaje się, że metoda ta nie spełnia kryteriów psychoterapii. Moim zdaniem trudno jest traktować ją jako psychoterapię przynajmniej z dwóch powodów. Po pierwsze – ustawienia nie spełniają ważnych punktów kodeksu etycznego psychoterapeuty, takich jak: proces, kontrakt, diagnoza, superwizja, tajemnica, niekonwencjonalność. Po drugie – w deklaracjach samego Hellingera, a także wielu zwolenników metody, ustawienia nie są psychoterapią.
