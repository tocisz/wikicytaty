Section: Jan Józef Szczepański
Źródło: Dziennik tom III: 1964-1972, Wydawnictwo Literackie, Kraków 2013, s. 141.

Był czas, kiedy pisząc, łudziłem się, że dokonam jakiegoś wielkiego odkrycia. Niekoniecznie miałaby to być rzecz wstrząsająco nowa. Wystarczyłaby myśl czy prawda, w którą uwierzyłbym raz na zawsze i według której żyłbym dalej już w poczuciu absolutnego sensu własnego istnienia. Mogłoby to być np. przekonanie, że istnieje Bóg. Może jedynym odkryciem tego rodzaju, dostępnym człowiekowi (a w każdym razie mnie), jest, że trzeba z całą powagą i godnością traktować istnienie pozbawione pewników.
