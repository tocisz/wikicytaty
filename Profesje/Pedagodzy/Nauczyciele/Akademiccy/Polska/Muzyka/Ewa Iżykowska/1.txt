Section: Ewa Iżykowska / O Ewie Iżykowskiej
Autor: Sławomir Pietras, Śpiewane lata Ewy Iżykowskiej, „Angora” nr 19 (1229), 10 maja 2015, s. 9.

Co poza piękny głosem i muzykalnością było źródłem sukcesów operowych Iżykowskiej? Aby do głębi wykorzystać na scenie swą urzekającą aparycję, naturalną urodę i niewymuszony wdzięk, postanowiła równolegle z kształceniem wokalnym studiować sztukę aktorską i uzyskała dyplom ukończenia warszawskiej Szkoły Teatralnej. Obecnie prowadzi działalność pedagogiczną, wykładając również w Korei, w Stanach Zjednoczonych, Austrii i we Włoszech. Mówi płynnie po włosku, rosyjsku, niemiecku, angielsku i francusku. Ciągle jest młoda, energiczna, przedsiębiorcza, pełna inwencji i odwagi w działaniu. Dlaczego więc jej jubileusz był tak zawstydzająco skromny i przeszedł niezauważony? O tempora, o mores!
