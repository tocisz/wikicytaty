Section: Jan Grajewski / O Janie Grajewskim
Autor: Michał Przeperski, https://nawokandzie.ms.gov.pl/24/felieton-2-24/praktyk-z-przekonania.html Praktyk z przekonania, ms.gov.pl, 8 maja 2015.
Zobacz tez: Lech Kaczyński

Jeszcze w 1980 r. Jan Grajewski został członkiem „Solidarności”. Na Uniwersytecie Gdańskim skupiała się ona wokół Lecha Kaczyńskiego, ówczesnego doktora, specjalisty od prawa pracy, a jednocześnie doradcy Międzyzakładowego Komitetu Strajkowego w Stoczni Gdańskiej. Stan wojenny był dla tego środowiska szczególnie trudnym przeżyciem – przez pewien czas Wydział Prawa i Administracji UG był zawieszony i groziła mu likwidacja. W takiej atmosferze, w 1984 r., odbywały się wybory dziekana, jeszcze według przepisów ustawy zaprojektowanej przez „Solidarność”. Grajewski stanął do wyborów i je wygrał.
