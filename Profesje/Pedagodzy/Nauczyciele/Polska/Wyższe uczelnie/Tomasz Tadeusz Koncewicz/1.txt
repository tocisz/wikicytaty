Section: Tomasz Tadeusz Koncewicz
Opis: o działaniach rządu Prawa i Sprawiedliwości
Źródło: Wołanie na puszczy. Wycinka, pierwszy krok do Polexitu, „Gazeta Wyborcza”, poniedziałek-wtorek 14-15 sierpnia 2017, s. 10.
Zobacz też: kryzys wokół Trybunału Konstytucyjnego w Polsce, Polska w Unii Europejskiej

Każdy, kto obserwuje arogancję obecnej władzy, rozumie, że Puszcza jest tylko elementem polityki paranoi, którą obserwowaliśmy przy likwidacji Trybunału Konstytucyjnego, aferach: ze stadninami koni, z atakami na sądy, z ogólnym stosunkiem do Unii, reformą szkolnictwa, listami lektur, helikopterami dla wojska… Zmieniać się może obiekt ataku, ale metoda i uzasadnienie są zawsze takie same. Elity działają na niekorzyść narodu, dotychczasowe państwo, trwająca od 26 lat III RP, była kulawym, nieprawomocnym fantazmatem. Prawdziwe Państwo należy dopiero odzyskać i urządzić na nowo. Cenę znamy: niesprawne instytucje centralne, skrzywdzone całe grupy społeczne (uczniowie, nauczyciele, wojskowi, przedsiębiorcy z branży energii odnawialnej, niepubliczna służba zdrowia, dziennikarze mediów publicznych), zepsute szkolnictwo, obronność, wymiar sprawiedliwości.
