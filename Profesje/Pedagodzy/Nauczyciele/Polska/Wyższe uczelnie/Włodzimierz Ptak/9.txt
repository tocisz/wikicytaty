Section: Włodzimierz Ptak / Wypowiedzi
Źródło: https://www.tygodnikprzeglad.pl/troche-bakterii-zaszkodzi/ Trochę bakterii nie zaszkodzi, wywiad Tomasza Borejzy, „Przegląd”, nr 4/2018, s. 54–55.

Nigdy nie byłem praktykującym lekarzem. Z wyjątkiem czasu, kiedy powołano mnie do wojska i kazano leczyć żołnierzy. Ani wcześniej, ani potem nie zajmowałem się medycyną praktyczną. Im bardziej wkraczamy w przyszłość, tym bardziej medycyna laboratoryjna staje się czym innym niż praktyczna. Wymaga specjalistów innego formatu niż ci, którzy służą przy łóżku chorego. Wymaga też zupełnie innych umiejętności. Ja się zajmuję alergią, ale moim zwierzęciem doświadczalnym jest mysz, a nie człowiek.
