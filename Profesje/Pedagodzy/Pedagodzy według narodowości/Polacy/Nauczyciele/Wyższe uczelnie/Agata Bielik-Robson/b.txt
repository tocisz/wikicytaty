Section: Agata Bielik-Robson / O Agacie Bielik-Robson
Autor: Jan Hartman, http://hartman.blog.polityka.pl/ Myszeida Agaty B.-R., blog Jana Hartmana, 11 listopada 2012

Babsko przeczytało wszystkie książki świata, zna języki, matematykę, fizykę, gra na gitarze i pianinie, jeździ po świecie, jest sławna jak jakaś komediantka, profesoruje sobie w Polsce i w Anglii, popija winko, a każda kolejna jej książka jest lepsza od poprzedniej. Ma na każdy temat sąd oryginalny i głęboki, jej życie jest kolorowe jak koszule Cejrowskiego, a sznur efebów ciągnie się za nią jak dymek z papierosa od trzydziestu lat.
