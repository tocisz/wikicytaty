Section: Elżbieta Mączyńska-Ziemacka
Źródło: https://www.se.pl/wiadomosci/polityka/prof-elzbieta-maczynska-nie-stworzymy-dobrego-panstwa-obnizajac-podatki-aa-eGmv-FU92-mZuM.html Prof. Elżbieta Mączyńska: Nie stworzymy dobrego państwa, obniżając podatki, se.pl, 21 sierpnia 2019.
Zobacz też: podatki, państwo, społeczeństwo

Dziennikarz: Do tego służą podatki progresywne: uzależniające daniny od zarobków. Pozwalają obniżyć je najbiedniejszym, sięgając do kieszeni ludzi bogatszych.
Elżbieta Mączyńska-Ziemacka: – Tak to działa w najbardziej rozwiniętych krajach. U nas nadal mamy podatki degresywne, czyli takie, które bardziej obciążają obowiązkiem utrzymania państwa ludzi uboższych niż tych, którzy pieniądze mają. To postawienie systemu na głowie. I co więcej przepis na ograniczenie roli państwa w kształtowaniu zrównoważonego rozwoju społeczno-gospodarczego. Prosty przykład: zapaść służby zdrowia prowadzi do pogorszenia się stanu zdrowia ludności, a to odbija się na wynikach gospodarczych, bo często chorujący ludzie nie są w stanie pracować na rozwój firm, w których pracują. Jest to wszystko ze sobą powiązane.
