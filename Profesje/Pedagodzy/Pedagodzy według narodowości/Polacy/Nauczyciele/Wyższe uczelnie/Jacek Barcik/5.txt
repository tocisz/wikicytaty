Section: Jacek Barcik
Źródło: https://natemat.pl/246161,prof-jacek-barcik-kandyduje-do-sn-ale-nie-chce-w-nim-orzekac-nam-tlumaczy-dlaczego-to-robi Kandyduje do SN, ale nie zamierza w nim orzekać. Tłumaczy, dlaczego chce "szargać swoje nazwisko", natemat.pl, 10 sierpnia 2018
Zobacz też: Konstytucja Rzeczypospolitej Polskiej, Krajowa Rada Sądownictwa, kryzys wokół Sądu Najwyższego w Polsce

Procedura powoływania sędziów SN przewidziana w obecnej ustawie o SN jest sprzeczna z Konstytucją RP. Tzw. KRS powołana sprzecznie z art. 187 Konstytucji RP, nie ma legitymacji do oceny kandydatów na sędziów SN. Zaś takie osoby w razie ich ewentualnego powołania, nie będą legalnie wybranymi sędziami, a jedynie ich dublerami. (...) Jak konsekwentnie i publicznie pisałem i mówiłem, każdy prawnik kandydujący na sędziego SN w obecnej sytuacji podważa swoją reputację i wiarygodność zawodową. Przykłada bowiem rękę do demontażu państwa prawa. Tę krytyczną ocenę odnoszę równą miarą także do swojej osoby. Nie proszę Państwa o „rozgrzeszenie”, a jedynie o zrozumienie, a niektórych o dalsze zaufanie. Wiem co robię i czynię to świadomie.
