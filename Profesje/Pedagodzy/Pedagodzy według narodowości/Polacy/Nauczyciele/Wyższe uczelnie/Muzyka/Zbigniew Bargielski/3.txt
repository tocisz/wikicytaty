Section: Zbigniew Bargielski / O Zbigniewie Bargielskim
Autor: Andrzej Chłopecki, Warszawska jesień (1998), cyt za: http://www.culture.pl/pl/culture/artykuly/os_bargielski_zbigniew culture.pl

To jasne, że twórczość Bargielskiego wciąż ewoluuje. Jest to jednak ewolucja, która biegnie jakby po okręgu, poszerzając swój estetyczny wymiar, wzbogacając się niuansowo, a nie skokowo. Warto na to zwrócić uwagę: w ostatnim dwudziestoleciu dziś sześćdziesięciojednoletni kompozytor nie przeszedł przez kryzys zmiany estetycznej orientacji ani gwałtownej (...), ani zawoalowanej, lecz równie czytelnej (...).
