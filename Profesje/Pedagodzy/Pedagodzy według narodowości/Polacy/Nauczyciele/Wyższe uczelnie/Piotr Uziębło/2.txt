Section: Piotr Uziębło
Opis: o aspektach prawnych pandemia wirusa SARS-CoV-2 w Polsce.
Źródło: https://wyborcza.pl/7,75398,25824369,prof-uzieblo-dzis-nie-ma-szans-na-przeprowadzenie-demokratycznych.html Agnieszka Kublik, Prof. Uziębło: Dziś nie ma szans na przeprowadzenie demokratycznych wyborów, wyborcza.pl, 27 marca 2020.

Stan wyjątkowy może być bowiem wprowadzony także wówczas, kiedy dochodzi do zagrożenia bezpieczeństwa obywateli, a właśnie z tym mamy do czynienia. Konsekwencją powiązania obu tych stanów byłoby więc zapewnienie konstytucyjności wprowadzanych ograniczeń w możliwości korzystania z konstytucyjnych praw i wolności jednostki. Brak korelacji pomiędzy stanem epidemii z konstytucyjnymi stanami nadzwyczajnymi prowadzić musi do wniosku, że ustawa o zapobieganiu oraz zwalczaniu zakażeń i chorób zakaźnych u ludzi wprowadziła pozakonstytucyjne stany nadzwyczajne, które – choć uzasadnione merytorycznie – w sposób nieuzasadniony prawnie wkroczyły zbyt daleko w sferę wolności i praw człowieka.
