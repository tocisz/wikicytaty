Section: Zygmunt Vetulani / Wypowiedzi
Źródło: http://www.pap.pl/aktualnosci/news,1495943,prof-vetulani-technologie-informatyczne-moga-przyczynic-sie-do-koncentracji-wladzy.html Prof. Vetulani: technologie informatyczne mogą przyczynić się do koncentracji władzy, pap.pl, 17 lipca 2018.

Rozwój technologii informacyjnych niesie ze sobą różne zagrożenia. Łączenie ludzi z maszynami, czyli taka cyborgizacja społeczeństw, stwarza nowy rodzaj zagrożeń – takich zagrożeń, które trochę wracają nas do orwellowskiego uniwersum Roku 1984, w którym ktoś dostaje bardzo silne narzędzia do kontrolowania wszystkiego. Jeżeli każdy człowiek będzie w odpowiedni sposób zaczipowany i jego system nerwowy, czy wręcz jego umysł, zostanie włączony w jakąś globalną sieć – można sobie wyobrazić, że prędzej czy później ktoś zechce wziąć w rękę te możliwości technologiczne, aby uzyskać jakąś niesłychaną koncentrację władzy i dominacji. Mogą się wytworzyć możliwości bezpośredniej kontroli fizycznej, szczególnie jeżeli będziemy wpięci w jakąś sieć i to wpięcie będzie ingerowało w materię naszego układu nerwowego – wtedy można wyobrazić sobie różne możliwości wywierania bezpośredniego wpływu. Na razie jest to dziedzina spekulacji.
