Section: Quo vadis (film 2001) / O Quo vadis
Autor: Zygmunt Kałużyński
Źródło: Zygmunt Kałużyński, Tomasz Raczek, Leksykon filmowy na XXI wiek. Ekranizacje literatury z cyklu Perły kina (tom 2), Instytut Wydawniczy Latarnik im. Zygmunta Kałużyńskiego, Michałów-Grabina 2005, ISBN 8360000050, s. 272.

Te kobitki: w ogóle nie mogłem odróżnić jednej od drugiej! A jedna to cesarzowa Poppea. Druga to niewolnica Eunice, która się poświęca dla ukochanego Petroniusza. Migają przed oczyma, wszystkie mają takie samo spojrzenie i wszystkie jednakowo nie grają. Aktorstwo jest tutaj takie jak w prowincjonalnym teatrze z minionego stulecia, gdzie w ogóle nie istniał reżyser. Pojęcie reżysera powstało dopiero na początku XX wieku. Przedtem każdy wchodził na scenę i grał jak umiał. Tu właśnie tak jest! Moim zdaniem, bierze się to z założenia, że ten film miał być ilustracją i to taką z XIX wieku. I tu trzeba wspomnieć o jeszcze jednym, kto wie, czy nie głównym winowajcy tej przegranej – Henryku Sienkiewiczu. Los Quo vadis i poprzednich filmów utwierdza mnie w przekonaniu, że inscenizacje naszych pisarzy z XIX wieku są anachronizmem trudnym do przezwyciężenia.
