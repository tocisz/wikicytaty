Section: Małomówny i rodzina / Dialogi
Źródło: s. 23

– Cuniopójdziemyciewodosiam! – powiedział Dzidziuś z szybkością karabinu maszynowego i zdawał się oczekiwać odpowiedzi.
– Witusiu! – jęknęła ciocia Lucynka. – Co on mówi?
Witalis, który jako jedyny w rodzinie rozumiał mowę Dzidziusia, przybliżył się z ważną miną.
– Jacunio pójdzie myć się wodą, sam – przetłumaczył biegle.
– Siam! Siam! – uradował się Jacunio. – Duzejduzejwodymycie!
– On chce się umyć w bardzo dużej wodzie – przełożył Witalis z wprawą zawodowca i niedbałą miną.
