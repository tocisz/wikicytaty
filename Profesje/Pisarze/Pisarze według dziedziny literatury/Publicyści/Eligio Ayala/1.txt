Section: Eligio Ayala / O Eligio Ayali
Autor: Mieczysław Lepecki, W selwasach Paragwaju, wyd. Wiedza Powszechna, Warszawa 1962, s. 30.

W 1920 objął ster spraw finansowych Eligio Ayala i po paru latach doprowadził do jakiego takiego ładu. Skarb, który dotychczas był w rękach prywatnego banku, wyzwolił spod tej kurateli, zniszczył drobnych lichwiarzy, którzy żerowali na największej biedocie, uregulował eksport i ustabilizował pieniądz. W roku 1923 wybrano go na prezydenta. W czasie swej kadencji, która upływała w roku 1928, nie pokusił się jak wszyscy inni dotychczasowi prezydenci o nowe pięciolecie rządów, lecz złożył urząd i zadowolił się teką ministra skarbu w nowym rządzie. Prowadził swą cenną dla kraju pracę aż do roku 1930, w którym to został zamordowany. Pierwszy prawdziwy cywil na czele państwa doprowadził kraj do rozkwitu, który, gdy w dwa lata później nadeszła nowa wojna, tym razem z Boliwią o posiadanie terenów naftowych w Gran Chaco, stanowił fundament zwycięstwa.
