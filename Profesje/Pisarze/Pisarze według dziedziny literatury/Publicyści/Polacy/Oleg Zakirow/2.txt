Section: Oleg Zakirow
Źródło: Piotr Zychowicz, Dobry czekista (rozmowa z Olegiem Zakirowem), "Rzeczpospolita", 28 maja 2010

No cóż, byłem krnąbrnym funkcjonariuszem. Szybko trafiłem na czarną listę. Kolejno pozbawiano mnie funkcji, aż wreszcie trafiłem na tak zwany cmentarz czekistów. Miejsce pracy tych funkcjonariuszy, którzy się czymś narazili firmie. Czyli wlepili mi służbę dyżurną. Polegało to na tym, że po prostu cały dzień odbierałem telefony. Ale to był z ich strony poważny błąd. Chwała Bogu, że tak się stało. Pracowałem bowiem dwadzieścia cztery godziny, a potem dwie doby miałem wolne. Przez te dwie doby mogłem prowadzić swoje śledztwo.
