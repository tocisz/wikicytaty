Section: MW / Zabójca bajek
Źródło: s. 13.

Najdawniejszy obraz, jaki pamiętam z dzieciństwa, to odwrócona tyłem sylwetka flecisty, który kroczy na czele armii krasnoludków. Zawsze coś takiego, jedynego, zostaje z najdawniejszych zakątków świadomości, utrwalone jak obraz pierwszej rozebranej dziewczyny. Może to być wnętrze pokoju, jakieś słowo ojca lub matki, jakiś spacer, zabawka, kara, uśmiech, jakiś kontur miasteczka, do którego dotrze się po czterdziestu latach sądząc, że nigdy się tu nie było przedtem, i dziwiąc, skąd wiemy, co znajduje się za rogiem tej ulicy...
