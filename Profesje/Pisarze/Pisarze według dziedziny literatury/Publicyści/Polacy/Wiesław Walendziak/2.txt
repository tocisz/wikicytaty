Section: Wiesław Walendziak
Źródło: rozmowa ze Sławomirem Sierakowskim, „Krytyka Polityczna” nr 22/2010
Zobacz też: Ameryka

Dość dobrze znam Amerykę. Poznałem ją w 1989 roku, dużo po niej jeździłem i pamiętam, że nawet przyjechałem poruszony, że to jest kraj, który po pierwsze wierzy w Boga, po drugie w to, że instytucje finansowe są racjonalne, a po trzecie, że Ameryka prowadzi sprawiedliwe wojny. Dzisiaj w Ameryce może to pierwsze jest jeszcze istotne. Wojny prowadzi się niesprawiedliwe w jakichś partykularnych interesach, a instytucje okazały się skrajnie irracjonalne – doprowadziły do bankructwa milionów ciężko pracujących ludzi, w których wciśnięto produkty i dobra, których nie byli w stanie sfinansować. A konsekwencje tego dla gospodarki liberalnego Zachodu okazały się zabójcze. Kapitalistyczna Ameryka negocjuje na kolanach z ludowymi Chinami w związku z nadwyżką handlową. Trudno przejść nad tym do porządku dziennego.
