Section: Tajemnica (powieść) / Dialogi postaci

(…) przypomniała mi się rozmowa telefoniczna sprzed lat, jaką przeprowadziłam z moim profesorem ze studiów. Przyszłam z wizytą do mojego szwagra, również architekta, zadzwonił telefon i podniosłam słuchawkę.
– To pani? – spytał głos z tamtej strony.
Rozpoznałam profesora i zgadłam, że ma na myśli moją szwagierkę.
– Nie, to nie ja – odparłam uprzejmie.
– A, to pani? – ucieszył się profesor, który również rozpoznał mój głos.
