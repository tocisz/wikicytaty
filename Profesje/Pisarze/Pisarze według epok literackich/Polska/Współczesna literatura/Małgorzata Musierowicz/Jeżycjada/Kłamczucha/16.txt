Section: Kłamczucha / Dialogi
Źródło: s. 59, 60
Zobacz też: przysłowie

(…) to, co mówiłam o pani obrazach, to szczera prawda.
– Być nie może. Czy ty w ogóle uznajesz coś takiego jak szczera prawda?
– No, rzadko, szczerze mówiąc.
– Podoba mi się twoja szczerość, choć nieczęsto ją eksponujesz.
– Bo kłamstwo się opłaca.
– (…) Ale istnieje też przysłowie, że kłamstwo ma krótkie nogi. (…)
– Stare przysłowia (…) też się dezaktualizują. Kłamstwo ma już nogi nie tylko długie, ale i silne. Nie mówię tu o małych kłamstewkach jak moje. Mówię o kłamstwach na skalę dużo większą. O kłamstwach, które wprost zapierają dech. Przy takich kłamstwach prawdomówność to donkiszoteria.
– Donkiszoteria nie jest zła – rzekła ciotka Lila.
– Jest więcej niż zła – zaoponowała Aniela. – Jest głupia.
