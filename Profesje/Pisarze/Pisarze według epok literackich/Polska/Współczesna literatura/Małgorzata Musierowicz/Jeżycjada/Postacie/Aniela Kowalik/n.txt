Section: Aniela Kowalik / O Anieli Kowalik
Źródło: Brulion Bebe B., op. cit., s. 32.

Mężczyźni na ogół ją irytowali, a zarazem budzili w niej mnóstwo obaw. Może po prostu nie spotkała na swej drodze nikogo interesującego? Tak, to możliwe. W każdym razie nadal uważała, że małżeństwo to więzienie dla kobiety młodej, energicznej, uroczej i pełnej różnorakich talentów (ściśle mówiąc, skromność ta nie była nigdy dominującą cechą charakteru Anieli). (…) Jednakże ostatnio zaczął Anielę odrobinę niepokoić fakt, że jeszcze ani razu nie miała okazji odrzucić oświadczyn. Czy to normalne, żeby dwudziestopięcioletniej kobiecie, ponętnej i pełnej życia, twórczego impetu oraz niewątpliwego czaru (mówiąc jeszcze ściślej, skromność była ostatnią z cech, jakie mógłby wymienić ktoś, poproszony o scharakteryzowanie Anieli) – że takiej kobiecie nikt się jeszcze nie oświadczył?
