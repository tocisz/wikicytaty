Section: Andrzej Dębkowski / O twórczości Andrzeja Dębkowskiego
Autor: Emil Biela, Szlachetny oręż Dębkowskiego

Niezwykle błyskotliwe felietony Dębkowskiego wyraźnie sugerują, że metamorfozę naszego świata nie mają dokonać jedynie jacyś Atleci Pańscy, lecz pasjonaci małych ojczyzn, autentyczni społecznicy nie wstydzący się swej bezinteresowności, a tylko zarażeni pragnieniem powszechnego ładu, dobra, nieustannego przekazywania sobie znaku przyjaźni i wzajemnej troski.
Zelowski Rejtan felietonową białą koszulę rozrywa na piersiach felietonów z wielu przyczyn. oto na przykład w tekście zatytułowanym „Kogo stać na książkę” czytamy już na wstępie: „Bardzo dobrze, że panią Walewską stać na figi za 45 złotych i na książkę na kredowym papierze. Ale niech nie zapomina, że wielu ludzi stać tylko na majtki i to za 5 złotych”. Tak celnie i brawurowo napisanych fragmentów jest w „Magicznych pomysłach” bardzo wiele. Dowodzą one, iż Andrzej Dębkowski wie po co i dlaczego pisze, wie też dlaczego wystawia się swoim pisaniem „na sztych”. Odwaga pisarska to rzadka cecha wśród piszących (nie licząc oczywiście tych, którzy „odważnie” piszą w trójcy przenajświętszej: członek, vagina, orgazm). Tę cechą od wielu lat legitymuje się pisarz i jest pewne, że tej legitymacji nie będzie nigdy oddawał…!
