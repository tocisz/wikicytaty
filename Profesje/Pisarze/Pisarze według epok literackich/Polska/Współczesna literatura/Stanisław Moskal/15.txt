Section: Stanisław Moskal / O Stanisławie Moskalu
Autor: Przemysław Kaliszuk, http://journals.umcs.pl/arte/article/view/5688/4479 Fikcyjna nauka, naukowa fikcja i widmowa biblioteka. Wstęp do imagineskopii Śledzia Otrembusa Pogrobelskiego, „Artes Humanae”, nr 2/2017, s. 158.

Podgrobelski (...) pozostaje wierny poetyce piśmiennictwa naukowego o proweniencji przyrodoznawczej, a jednocześnie podważa jego teleologię, umieszczając fikcję w centrum swoich praktyk paranaukowych – Wstęp do imagineskopii jest jedyną publikacją traktującą o technikach stymulowania wyobraźni i zjawisku pendu, będącą uzasadnieniem teoretycznym owych technik. Tekst nieustannie gra własną parodyjnością, wysyłając sygnały, że jest zmyśleniem, hochsztaplerką, nieudolną imitacją. Z jednej strony autor serio traktuje pomysł wpływania na wyobraźnię, dając temu naukowe podwaliny, a z drugiej – sposób, w jaki tego dokonuje, stawia pod znakiem zapytania całą koncepcję. Fałszerstwo, z którym mamy do czynienia, jest ewidentne i właśnie ta ewidentność wydaje mi się wyjątkowo intrygująca.
