Section: Henryk Sienkiewicz / O Henryku Sienkiewiczu
Autor: Witold Gombrowicz, Dzienniki. 1953–1958, Wydawnictwo Literackie, Kraków 2007, s. 490.

Czytam Sienkiewicza. Dręcząca lektura. Mówimy: to dosyć kiepskie, i czytamy dalej. Powiadamy: ależ to taniocha – i nie możemy się oderwać. Wykrzykujemy: nieznośna opera! i czytamy w dalszym ciągu, urzeczeni. Potężny geniusz! – i nigdy chyba nie było tak pierwszorzędnego pisarza drugorzędnego. To Homer drugiej kategorii, to Dumas Ojciec pierwszej klasy.
