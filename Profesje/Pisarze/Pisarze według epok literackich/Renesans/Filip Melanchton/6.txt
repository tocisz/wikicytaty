Section: Filip Melanchton / Traktat o władzy i prymacie papieża (1537)
Zobacz też: papiestwo

[W sprawie prymatu biskupa rzymskiego] przytacza się pewne słowa, mianowicie z Ewangelii Mateusza 16, 18: „Ty jesteś Piotr i na tej opoce zbuduję Kościół mój”, i podobnie: „Tobie dam klucze...”, i dalej: „Paś owce moje” (Jan 21, 15) i niektóre inne. (…) We wszystkich tych wypowiedziach Piotr reprezentuje wspólnotę całego zespołu apostołów, jak to z samego tekstu wynika. Albowiem Chrystus nie zapytuje jednego tylko Piotra, lecz powiada: „Wy za kogo mnie uważacie?” A że tutaj jest powiedziane w liczbie pojedynczej: „Tobie dam klucze”, „cokolwiek zwiążesz” – to znów gdzie indziej powiedziane jest w liczbie mnogiej: „Cokolwiek zwiążecie” (Mat.18,18) oraz „Komukolwiek grzechy odpuścicie...” (Jan 20, 23). Te słowa świadczą, że wszystkim apostołom na równi przekazane zostały, klucze i na równi wszyscy apostołowie zostali wysłani.
