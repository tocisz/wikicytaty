Section: Piąta góra / W
Opis: rozmowa Eliasza z kobietą.

Wyjęła z zanadrza glinianą tabliczkę z jakimś napisem.
– Co to znaczy? – spytał Eliasz.
– To słowo miłość.
Eliasz trzymał tabliczkę w dłoniach, ale brakło mu odwagi, by zapytać, dlaczego mu ją wręczyła. Kilka znaków na tym kawałku gliny kryło w sobie powód, dla którego gwiazdy świecą na niebie, a ludzie przemierzają ziemię wzdłuż i wszerz.
– (…) To słowo, które teraz trzymasz w dłoniach, to tajemne słowo. I nikt nie jest w stanie zrozumieć, co ono budzi w sercu kobiety – nawet prorocy, którzy rozmawiają z Bogiem.
– Znam dobrze to słowo (…). Walczyłem z nim we dnie i w nocy, bo choć nie wiem, co ono budzi w sercu kobiety, wiem, co czyni z mężczyzną. Mam w sobie dość odwagi, by stawić czoła królowi Izraela, sydońskiej księżniczce, Radzie Akbaru, lecz to jedno słowo – miłość – napawa mnie wszechogarniającym lękiem. Zanim jeszcze je wyryłaś na tej tabliczce, twoje oczy wypisały je w moim sercu.
