Section: Leszek Bakuła
Źródło: Dwa jeziora, cyt. za: Miastu i regionowi: wiersze poetów słupskich, oprac. Zygmunt Flis, wyd. Agora, Słupsk 1996, ISBN 83-903745-5-2, s. 19.

Jesteśmy jak dwa jeziora
przedzielone górą piasku.
Jeden czas nam dno wyorał.
Jedno słońce suszy w blasku.

Jedna cisza nas układa
do snu. Jedna noc zaciemnia.
Jeden błękit na twarz pada.
jedna dźwiga dwoje ziemia.

Ale żadne z nas nie przerwie
własnym ruchem wiecznej tamy.
Obok siebie wyshniem pierwej,
nim sobie ręce podamy.
