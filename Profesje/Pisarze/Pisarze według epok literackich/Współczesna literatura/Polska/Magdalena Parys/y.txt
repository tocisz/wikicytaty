Section: Magdalena Parys / Wypowiedzi
Źródło: rozmowa Piotra Czerkawskiego Magdaleną Parys: Nie kisić się w berlińskim sosie. „Odra”, styczeń 2016.

W 1968 roku narodziły się nowe Niemcy, które zaowocowały zmianami w życiu kulturalnym, społecznym i obyczajowym. Przed rewolucją nie istniały właściwie prawa kobiet, żona w niemal każdej sprawie podporządkowana była mężowi. Od 1968 roku datuje się jakby nowe życie Niemców, to także czas, który poprzedził przyjazne stosunki z Polską. Młodzi ludzie mieli w 1968 odwagę, by bezwzględnie zażądać rozliczenia z przeszłością kraju, spierać się z policją, spoliczkować prezydenta Niemiec, Kiesingera, za przynależność do NSDAP, pytali rodziców, co robiliście podczas wojny? Czy wyobraża pan sobie coś podobnego u nas na taką skalę, taką gotowość opowiedzenie sobie historii na nowo? Oczywiście Niemcy mieli za sobą traumę zbrodni nieporównywalną z żadną inną w historii ludzkości, ale jak olbrzymi musiał być jej ciężar, jak wielka potrzeba oczyszczenia i jaka determinacja tego młodego pokolenia, żeby tak ostatecznie stawiać pod pręgieżem wszystkich i wszystko.
