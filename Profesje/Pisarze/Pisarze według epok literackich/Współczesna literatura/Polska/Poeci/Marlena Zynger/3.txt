Section: Marlena Zynger
Źródło: Zbigniew Milewski, Artysta pracuje non stop (wywiad z Marleną Zynger), "LiryDram", wyd. specjalne 2015, s. 11.

Miłość jest dla mnie najważniejsza. Znajduję dla niej miejsce i w życiu i w poezji jednocześnie. Dzieje się tak, ponieważ postrzegam miłość wielowymiarowo, a życie jako harmonijną całość, w której jest miejsce na samodoskonalenie się i rozwój osobisty (miłość własna, twórczość, poezja) oraz na relację z drugim człowiekiem i otoczeniem (agape, eros, pasje, namiętności, podziw dla piękna, altruizm, macierzyństwo). Miłość motywuje mnie do działania. Wyciąga z gorącej pościeli i każe wyjść z domu, kiedy zimno na dworze. Czasami zaś zatrzymuje w łóżku i pozwala igrać wyobraźni snu lub rzeczywistości. Innym znowu razem skazuje na bezsenną noc przy boku chorego dziecka. Poezja jest jedną z moich miłości. Myślę, że czas odmierzy jej znaczenie.
