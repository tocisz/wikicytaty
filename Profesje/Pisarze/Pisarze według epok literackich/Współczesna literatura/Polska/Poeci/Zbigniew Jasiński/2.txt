Section: Zbigniew Jasiński
Źródło: Pieśń o Powstaniu

– Hallo, hallo, hallo:
Tu mówi do was Lublin:
Proletariackie pozdrowenia
ślemy niezawisłym!
Męstwa! ludu Stolicy:
nim wróg was uszczupli,
armia sowiecka ruszy
w odsieczy zza Wisły!
– Hallo, hallo, hallo:
Tu mówi do was Londyn:
Amunicja w drodze,
pomoc wam niesiemy!
Poruszyliśmy wszystkie sprężyny i rządy.
Z nieba – jak srebrne orły
na wroga runiemy!
Hallo, tu Krym.
– Hallo tu Rzym.
– Tu Pernamuco.
– Tu New York.
– Tu robotnicy.
– Tu kler.
– tu rząd.
– Tu hrabstwo Cork.
– Hallo, wytrwajcie.
– Jeszcze tydzień.
– Pomoc nadejdzie.
– Pomoc idzie.
