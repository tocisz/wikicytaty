Section: Stefania Grodzieńska / O Stefanii Grodzieńskiej
Autor: Irena Santor, http://www.teatry.art.pl/n/czytaj/20985 „Rzeczpospolita”, 29 kwietnia 2010

W gronie moich znajomych Stefania była jasnym punktem. Dożyła pięknego wieku, a jednak jej śmierć mnie dotknęła. Pamiętam, jak na scenie Buffo przykuwała uwagę starannością języka. Zachwycałam się jej Wspomnieniami chałturzystki, bo ta książka znakomicie oddała nasze życie estradowe. Śpiewałam piosenki jej męża Jurandota. Lubiłyśmy się spotykać, rozmawiać o życiu. Imponowała tym, że szanowała swoje zdanie, nie ulegała presji i obiegowym sądom. Jeszcze niedawno odwiedzałam ją w Skolimowie. Teraz zaniosę jej najpiękniejsze kwiaty.
