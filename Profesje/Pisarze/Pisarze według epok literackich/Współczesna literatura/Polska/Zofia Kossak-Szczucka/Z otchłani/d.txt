Section: Z otchłani / O
Źródło: wyd. Instytut Wydawniczy „PAX”, Warszawa 1958, s. 86

Odys patrzył z przerażeniem na swych towarzyszy, zamienionych w prosięta przez złośliwą Kirke. Z nierównie większym przerażeniem häftlingi pozostające nadal ludźmi patrzyły na muzułmana. Cóż dopiero, gdy w tępych, apatycznych rysach odnajdywano twarz znajomą, gdy spostrzegano, że ten stwór patologiczny był jeszcze niedawno dzielną, uroczą, inteligentną kobietą!
