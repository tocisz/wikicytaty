Section: Brzydkie kaczątko / O Brzydkim kaczątku
Autorzy: Allan Lazar, Dan Karlan, Jeremy Salter, 101 postaci, które zmieniały świat, choć nigdy nie żyły, tłum. Barbara Gadowska, wyd. Świat Książki, Warszawa 2007, ISBN 9788324707140, s. 162–163.

Choć rodzice mogą tłumaczyć, że wprowadzają swoje dzieci – a szczególnie córki – w realia świata, powinni pomyśleć, że propagują wypaczone wartości i skończyć z tymi bzdurami. To coś gorszego niż bzdura. Ta opowieść jest po prostu obraźliwa i z pogardą odnosi się do przeważającej większości z nas – którzy przez całe życie byli brzydkimi kaczątkami. Bajka odrzuca naszą wrodzoną wartość, inteligencję, bogactwo zdobytej wiedzy, ciężką pracę i zdolności twórcze. Milcząco aprobuje prześladowanie przez dzieci i marginalizację „innych”, równocześnie zaś lekceważy humanistyczne przekonanie o wartości każdej osoby. Powinniśmy zachęcać nasze dzieci, by były coraz silniejsze – intelektualnie, emocjonalnie i fizycznie. Powinniśmy je uczyć, że nie wygląd jest najważniejszy. Przestańmy opowiadać dzieciom, że ich największą wartością jest piękno fizyczne, że atrakcyjność kobiety to jej „bogactwo życiowe”. Baśń Andersena wzmacnia działanie niezliczonych reklam przekonujących dziewczyny, że są gorsze, jeśli nie są piękne. Akceptacja takich wartości oznacza wejście do świata, w którym mąż będzie mógł odrzucić żonę dla młodszej i bardziej atrakcyjnej żony-trofeum. Proszę, przyłączcie się do nas, tych, którzy zamknęli drzwi przed obraźliwym przesłaniem brzydkiego kaczątka, ponieważ cenią wrodzoną wartość wszystkich dzieci.
