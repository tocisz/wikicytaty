Section: Wiedźmin 3: Dziki Gon / O Wiedźminie 3: Dzikim Gonie 
Autor: Konrad Janczura, https://krytykapolityczna.pl/kultura/cyberpunk-2077-konrad-janczura/?fbclid=IwAR1Oxm8PK8J6Myw_J7n6m9LbfzGr7vs8N5IT2w9lLTz3-WmXJXxgLztw27U „Cyberpunk” to bzdura, krytykapolityczna.pl, 7 maja 2020

Do tego masa bezsensownych dialogów, zbieranie przedmiotów, likwidacja wyskakujących zza krzaków, powtarzalnych „bandytów”, żmudny rozwój postaci. Piękna konstrukcja świata oraz miliony błędów w mechanice, które owa konstrukcja musiała przysłonić, by zahipnotyzować gracza iluzorycznym bogactwem. Ideał niedzielnej rozrywki dla zmęczonych korporacjuszy, niezbyt chętnych do wyzwań zręcznościowych na padzie. Najważniejsze, by pojeździć konno bądź dobrym wozem, postrzelać, poznać wirtualną białogłowę czy białogłowego. I do łóżeczka. Redzi mają w swoich szeregach wielu świetnych programistów i obserwatorów rynku, ale pracując nad ogromnym projektem najwyraźniej zapomnieli, że dziś już nie wielkość czyni mistrza.
