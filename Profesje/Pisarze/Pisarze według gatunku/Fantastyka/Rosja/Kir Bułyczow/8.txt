Section: Kir Bułyczow / Zbiór opowiadań Pierestrojka w Wielkim Guslarze
Źródło: Jabłoń

Kiedy godzinę później wróciła z targowiska Ksenia Udałowa, zobaczyła dziwny obrazek. Mężczyźni siedzieli przy stole do domina i patrzyli jak na potężnej, rozłożystej jabłoni, która wyrosła na podwórku w czasie jej nieobecności, dojrzewają zielone owoce. Ksenia obrzuciła mężczyzn podejrzliwym spojrzeniem, uważając, że zdążyli już się napić i dlatego jabłoń tak mocno im się zwiduje, że aż wpływa to i na nią.
