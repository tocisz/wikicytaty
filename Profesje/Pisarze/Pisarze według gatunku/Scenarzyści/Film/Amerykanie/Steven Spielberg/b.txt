Section: Steven Spielberg / O Stevenie Spielbergu
Autor: Caroline Goodall, http://stopklatka.pl/-/60599327,oskar-schindler-nie-byl-swiety#.Ua8VsTaor9E.facebook Michał Hernes rozmawia z Caroline Goodall, 2013

Kiedy Spielberg zabierał się za kręcenie Listy Schindlera, jego żydowscy koledzy z wytwórni filmowych mówili mu, żeby nie podejmował tego wyzwania, bo nikogo to nie zainteresuje. On jednak odparł, że wyreżyseruje ten film i zrobi to w siedemdziesiąt pięć dni, co było dla niego bardzo krótkim okresem. Kiedy razem kręciliśmy film Hook, zajęło nam to jakieś sto dwadzieścia dni. Steven dodał, że wyreżyseruje Listę… na czarno-białej taśmie i z tanią ekipą, opartą na mieszkańcach Polski. Po raz pierwszy pracował z Januszem Kamińskim, z którym jego współpraca trwa po dziś dzień. Ta produkcja powstawała w bardzo szybkim tempie.
