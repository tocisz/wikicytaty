Section: Gleb Panfiłow / O Glebie Panfiłowie
Autor: Marek Sadowski, Na ekranach kin: Wassa, „Razem. Ilustrowany Tygodnik Młodzieży” nr 8 (371), 19 lutego 1984.

(…) to wielka indywidualność radzieckiego kina. Choć od debiutu w 1968 roku nakręcił filmów niezbyt wiele (…), to każdy z nich był na swój sposób wydarzeniem. Przeplata się w nich romantyka z codziennością, podniosłość uczuć z prawdziwością życiowych realiów. Bohaterowie tych filmów to ludzie z pozoru niezauważalni. Talent reżysera polega m.in. na tym, że potrafi on w codzienności dostrzegać cechy niezwykłe. Wykonawczynią głównych ról (…) jest Inna Czurikowa, aktorka o wspaniałych możliwościach dramatycznych, doskonale przekazująca zamysły artystyczne Panfiłowa.
