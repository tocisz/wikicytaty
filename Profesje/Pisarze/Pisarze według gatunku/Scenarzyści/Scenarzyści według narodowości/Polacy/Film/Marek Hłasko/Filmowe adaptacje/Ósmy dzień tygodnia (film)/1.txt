Section: Ósmy dzień tygodnia (film) / O filmie
Autor: Mirosław Winiarczyk, Na ekranach kin: Ósmy dzień tygodnia, „Razem. Ilustrowany Tygodnik Młodzieży” nr 33 (344), 14 sierpnia 1983.

(...) Ósmy dzień tygodnia może być traktowany jako artystyczny dokument epoki, a nie dojrzały utwór artystyczny. Aleksander Ford (...) nowelę Hłaski zrealizował w formule czarnego kina.(...) Od strony artystycznej film wzbudza wiele zastrzeżeń. Obok scen atrakcyjnych, świetnie sfotografowanych (czarno-białe ujęcia różnych zakątków Warszawy), jest tu wiele sekwencji wątpliwych i sztucznych. Formuła „czarnego” kina nie jest łatwa do zrealizowania i nie bardzo się Fordowi udała.
