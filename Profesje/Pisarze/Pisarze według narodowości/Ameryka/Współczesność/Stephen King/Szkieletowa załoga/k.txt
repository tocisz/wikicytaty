Section: Szkieletowa załoga / Bunt Kaina

Bóg wściekł się na Kaina, ponieważ Kainowi wydawało się, że Bóg jest wegetarianinem. Jego brat był lepiej zorientowany. Bóg stworzył świat na swój obraz i podobieństwo, więc jeśli ty nie jesz świata, świat je ciebie.
Więc Kain zapytał brata: Czemuś mi nic nie powiedział?.
A na to braciszek: Czemuś nie słuchał?.
Wtedy Kain rzekł: Dobra, teraz posłucham.
Po czym załatwił swojego braciszka i mówi: Hej, Boże. Chcesz mięska?! To masz częstuj się! Wolisz gulasz czy żeberka, a może abelburgery?A wtedy Bóg powiedział mu, żeby spadał.
