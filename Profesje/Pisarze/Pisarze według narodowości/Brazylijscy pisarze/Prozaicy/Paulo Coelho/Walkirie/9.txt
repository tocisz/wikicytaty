Section: Walkirie

Chińczyk nie pracował nad rozwojem duchowym, ani nie oddawał się świętym ćwiczeniom. Z jego spojrzenia zionęła nuda. Nie dostrzegał niczego wokół: ani pustyni, ani autostrady, ani dwojga turystów, którzy zjawili się w barze o tak wczesnej porze. Powtarzał tylko mechaniczne gesty: sypał kawę do ekspresu, smażył jajka, pytał czym mogę służyć, dziękował. jak wytresowane zwierzę bez uczuć i bez refleksji. Jakby cały sens życia pozostawił w Chinach, albo jakby rozpłynął się i zniknął na bezkresnej równinie.
