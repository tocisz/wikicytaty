Section: Dwanaście prac Herkulesa / Pas Hipolity
Źródło: s. 208, 209

Pokój, w którym przyjęła Poirota, był pokojem kobiety o dużej kulturze. Za wystrój służyły stylowe meble, kwiaty oraz kilka oprawionych w ramki i podpisanych fotografii tych uczennic panny Pope, które zyskały światową sławę. Na ścianach wisiały reprodukcje arcydzieł malarstwa światowego i kilka udanych akwareli. Całe pomieszczenie było czyste i lśniące jak łza. Odnosiło się wrażenie, że żaden pyłek kurzu nie ośmieliłby się osiąść w tej świątyni.
