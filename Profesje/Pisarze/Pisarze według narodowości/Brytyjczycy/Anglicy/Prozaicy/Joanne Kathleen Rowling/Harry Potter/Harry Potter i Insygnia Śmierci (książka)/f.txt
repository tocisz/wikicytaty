Section: Harry Potter i Insygnia Śmierci (książka) /  / Poległy wojownik

Dumbledore na pewno by mu uwierzył. Dumbledore wiedziałby, w jaki sposób i dlaczego różdżka zadziałała samorzutnie, bo Dumbledore zawsze znał właściwe odpowiedzi, wiedział wszystko o różdżkach, wyjaśnił mu, dlaczego między jego różdżką a różdżką Voldemorta istnieje dziwna więź… ale Dumbledore… podobnie jak Szalonooki, jak Syriusz, jak jego rodzice, jak jego biedna sowa… wszyscy odeszli i już nigdy nie będzie mógł z nimi porozmawiać. Poczuł palenie w gardle, które nie miało nic wspólnego z Ognistą Whisky…
