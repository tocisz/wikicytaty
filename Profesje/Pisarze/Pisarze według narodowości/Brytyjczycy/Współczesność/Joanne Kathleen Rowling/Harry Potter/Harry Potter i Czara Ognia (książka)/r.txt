Section: Harry Potter i Czara Ognia (książka) /  / Zaklęcia Niewybaczalne

– Wesz? – zdziwił się Harry, biorąc jedną plakietkę i przyglądając się jej. – Kto ma być tą wszą?
– Nie wesz – odpowiedziała niecierpliwie Hermiona. – Stowarzyszenie W – E – S – Z. Stowarzyszenie Walki o Emancypację Skrzatów Zniewolonych.
– Pierwszy raz słyszę – powiedział Ron.
– Nic w tym dziwnego. Właśnie je założyłam.
– Ty? – zdziwił się lekko Ron. – A ilu już masz członków?
– No… jeśli wy się zapiszecie… to mamy już trzech.
– I myślisz, że będziemy chodzić po szkole z odznakami, na których jest napisane „wesz”?
– W – E – S – Z! – zaperzyła się Hermiona. – Najpierw myślałam o akcji „Już Dość Odrażającego Wykorzystywania Naszych Małych Czarodziejskich Braci – Walcz o Zmianę Statusu Prawnego Skrzatów Domowych”, ale to się nie nadawało na nazwę. To będzie w nagłówku naszego manifestu.
