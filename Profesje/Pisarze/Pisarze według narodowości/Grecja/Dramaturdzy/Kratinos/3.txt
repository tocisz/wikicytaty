Section: Kratinos / O Kratinosie
Autor: Stefan Srebrny, Komedia attycka…, op. cit., s. 82–83.
Zobacz też: Arystofanes, komedia, satyra

Zagłada, której uległy dzieła Kratinosa, stanowi dla nas stratę nieodżałowaną. Był to niewątpliwie poeta genialny: świadczy o tym każdy niemal zachowany fragment dzieł jego, każdy szczegół, który o nim wiemy. On pierwszy wzniósł komedię na szczyty doskonałości artystycznej, pierwszy tchnął w nią siłę satyry tak potężną, że uczynił z niej również niezmiernie doniosłe zjawisko społeczne. Fantazja jego, nadzwyczajna śmiałość pomysłów zdumiewa nas nawet w tych skąpych fragmentach, jakie z dzieł jego posiadamy. Arystofanes porównywa jego twórczość z rozhukanym potokiem, który wszystko na swej drodze obala.
