Section: Ernesto Cardenal
Opis: Psalm 1, tłum. Krystyna Rodowska
Źródło: Artur Domosławski, Błogosławiony, który nie słucha haseł, „Polityka” nr 31 (3221), 31 lipca – 6 sierpnia 2019, s. 55.

Błogosławiony człowiek który nie słucha haseł Partii
i nie chodzi na jej zebrania
nie zasiada do stołu z gangsterami
ani z generałami na Radzie Wojennej
Błogosławiony człowiek co nie szpieguje brata swego
i nie donosi na kolegę ze szkoły
Błogosławiony człowiek co nie czyta reklam
I nie słucha ich przez radio
Nie wierzy w slogany
Ten będzie jak drzewo posadzone przy źródle…
