Section: Eustachy Białoborski / O Białoborskim
Autor: Stanisław Lem
Źródło: Andrzej Stoff Krytyka o pierwszych utworach Stanisława Lema, Acta Universitatis Nicolai Copernici 65, s.125-146 1975

Z prawdziwą przyjemnością przeczytałem w lipcowym numerze „Problemów” artykuł E. Białoborskiego, w którym wykazał on, że dane konstrukcyjne pocisku międzyplanetarnego, jakie podałem w mojej książce Astronauci nie spełniają postulatu ścisłości fizykalnej i technologicznej i że rakieta taka jak mój Kosmokrator, nie mogłaby doleciec do planety Wenus. Dotąd większość czytelników Astronautów uważała, że autor tej książki rozwiązał wszystkie trudności, stojące na drodze urzeczywistnienia lotów gwiazdowych z pomocą energii atomowej, i tym samym stanął w rzędzie najwybitniejszych wynalazców świata.
