Section: Pamiętnik pani Hanki / O Pamiętniku pani Hanki
Autor: Aleksander Jackiewicz, Moja filmoteka. Kino polskie, Wydawnictwa Artystyczne i Filmowe, Warszawa 1983, s. 176.

Wreszcie Pamiętnik pani Hanki według Dołęgi-Mostowicza (1963). Wszystko, co było najgorsze w jego dorobku – doszło tu do głosu. Chciałbym napisać, że znów stara poezja. Ale to nie tak: do głosu doszła już sama starszyzna. Przedwojenny film polski. Chwilami zdawało się, że reżyser chce tu sam siebie sparodiować, wydobyć anachroniczność, która stale mu grozi i, prezentując nam satyrę na Polskę przedwrześniową, zaprezentować ją w kształcie naszego przedwojennego kina, niejako jego – Lenartowicza – własnym kosztem.
