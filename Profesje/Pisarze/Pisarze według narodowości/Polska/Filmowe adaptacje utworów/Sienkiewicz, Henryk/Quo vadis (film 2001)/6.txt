Section: Quo vadis (film 2001) / O Quo vadis
Autor: Beata Guczalska, Trela, Wydawnictwo Marginesy, Warszawa 2015, ISBN 978-83-65282-05-7, s. 234.

Quo vadis, oglądane przez liczną widownię, zostało przez krytykę przyjęte z pewnym dystansem. (...) Zarzucano filmowi brak dynamiki; dominanta wąskich planów, która nie pozwoliła pokazać rozmachu akcji, nie wykorzystała wizualnego potencjału wspaniałych scenografii. Przyznawano jednak zgodnie, że największym atutem filmu było aktorstwo - i o ile poszczególne role były rozmaicie oceniane (na przykład Neron Michała Bajora czy święty Piotr Franciszka Pieczki), u jednych budząc zachwyt, u innych - rozczarowanie, o tyle rola Jerzego Treli była niezmiennie odbierana jako wybitna, zapadająca w pamięć, poruszająca. Wiedział o tym również reżyser filmu Jerzy Kawalerowicz, który już na planie deklarował, że właściwie mógłby zrobić film o Chilonie Chilonidesie.
