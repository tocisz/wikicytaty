Section: Robert Adamczak
Źródło: Szklanka mleka z winem owocowym

Gładzę blat stołu, który nie chce się zamienić w wyśnioną z katalogu
wyścigówkę. Ach, gdyby tak siedząc tu i teraz wsiąść,
przekręcić kluczyk, ruszyć z piskiem opon.
Pędzić tam, gdzie nigdy nie dotarłbym przed sobą,
Oddalać się od rzeczy poznanych ku rzeczom wyrastającym zza zakrętów.
Zwalniać, by przyspieszać. Nie spać, nie jeść, nie pić.
Zmywać deszcz z przedniej szyby i ścigać się z prędkością
wiatru, co nie potrzebuje roztrzaskiwać się o drzewa
ani zrywać ochronnych barier
