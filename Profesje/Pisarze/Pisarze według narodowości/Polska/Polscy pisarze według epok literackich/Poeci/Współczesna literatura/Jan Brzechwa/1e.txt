Section: Jan Brzechwa / O Janie Brzechwie
Autor: Krzysztof Varga, Brzechwa dzieciofob, czyli kompleks bajkopisarza, „Duży Format”, w: „Gazeta Wyborcza”, 16 maja 2013.

(…) jest anegdota, którą [Mariusz] Urbanek przytacza, jak Brzechwa na gestapo wylądował, gdzie się przyznał od razu do bycia Żydem, nawet Niemcom propozycję złożył, by go od razu zabili, bo on sensu w życiu i tak już nie znajdzie, skoro ukochana kobieta go nie chce. Gestapowcy osłupieli, potem zarżeli, bo kogoś tak obłąkanego jeszcze nie spotkali, Brzechwę ze swoich kazamat wygonili. On po chwili wrócił po torcik, który dopiero co kupił i zapomniał, osłupienie Niemców pobiło rekordy, w pewnym sensie zafiksowanie Brzechwy na romansowaniu życie mu uratowało.
