Section: Edmund Kosiarz
Opis: o akcji okrętu podwodnego ORP „Wilk” podczas II wojny światowej.
Źródło: Edmund Kosiarz, Druga wojna światowa na Bałtyku, Wydawnictwo Morskie, Gdańsk 1988, ISBN 8321532683.s. 148.

11 września, w pobliżu wyspy Fehmarn pojawił się okręt podwodny „Wilk”, poszukujący jeszcze celu dla swych torped. (...) natrafił na zespół okrętów bojowych, prowadzący ćwiczenia na Zatoce Meklemburskiej. Wśród ćwiczących okrętów był nowy ciężki krążownik „Admiral Hipper” i kilka niszczycieli. Kmdr ppor. Krawczyk zdecydował się na wykonanie ataku torpedowego na ciężki krążownik i skierował „Wilka” w stronę zespołu okrętów wroga. Do ataku nie doszło, bo w zespole niemieckim dostrzeżono peryskop okrętu podwodnego, natychmiast ogłoszono alarm. Ciężki krążownik „Admiral Hipper” pośpiesznie zaczął uchodzić z niebezpiecznego rejonu, a niszczyciele rzuciły się do poszukiwań.
