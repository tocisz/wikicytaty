Section: Jacek Łukawski / Inne
Źródło: Krew i stal, rozdział 13

(…) szczere pytanie cenniejsze jest niźli złoto. A czemu? Powiem wam. (…) Otóż musicie wiedzieć, że to, co nam w głowie siedzi, to dobry i soczysty miąższ, w którym czasem się robal zalęgnie. Jak w jabłku, co na gałęzi się czerwieni. Gdy temu robakowi pozwolicie rosnąć i się rozmnażać, wnet nic wam z pięknego owocu nie zostanie. Robaki wszystko, co dobre, zjedzą i w miejsce to, za waszym przeproszeniem, nasrają. Później i skórka sama się odbarwi, pomarszczy i popęka… Ot, i zgniłek gotowy. Ale jeśli robaka capniecie i z owocu wyrzucicie, wtedy, proszę ja was, smakowite jabłuszko będziecie mieli. Skoro więc dbacie o swe owoce, to przepraszać nie wypada.
