Section: Jan Maria Jackowski
Źródło: Bitwa o Polskę, Ad Astra, Warszawa 1993, s. 144.

O kształcie III Rzeczypospolitej decydują nie tylko wyniki wyborów, układ sił w aktualnie rządzącej koalicji, czy relacje w trójkącie: Belweder, Wiejska, Aleje Ujazdowskie, lecz przede wszystkim charakter i drożność środków masowego przekazu. Idzie nie tylko o to, że dobrze okopane w mass-mediach siły związane z dawnym reżimem są w stanie propagandowo ośmieszyć i storpedować reformę państwa, a w niedalekiej przyszłości przygotować grunt do przejęcia władzy w następnych wyborach, ile raczej o fakt na ile prasa, radio i telewizja są wykorzystywane przez ludzi mądrze i odpowiedzialnie, i spełniają swoją podstawową i służebną funkcję stawania w prawdzie i rzetelnego informowania społeczeństwa o świecie, w którym żyjemy.
