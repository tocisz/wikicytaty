Section: Jan Paweł II (anegdoty) / Anegdoty z okresu przed wyborem na papieża / Co wolno...

Kiedy po Krakowie rozeszła się wieść, że 29 maja 1967 roku arcybiskup Karol Wojtyła został kardynałem, ojciec Leon Knabit, benedyktyn z Tyńca, znany obecnie z prowadzenia programów telewizyjnych, pogratulował nominowanemu w typowy dla księży sposób: ukląkł na jedno kolano i pocałował go w rękę. Ku zaskoczeniu ojca Leona świeżo upieczony kardynał zrobił dokładnie to samo.
– „Proszę Księdza Kardynała!” – zawołał zmieszany i zażenowany benedyktyn.
– „A co, nie wolno mi?” – odparł z figlarnym uśmiechem przyszły papież.
