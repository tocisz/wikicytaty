Section: Krystyna Czuba
Źródło: http://www.naszdziennik.pl/index.php?typ=my&dat=20070822&id=my13.txt Opinia dyskwalifikująca dziennikarza, naszdziennik.pl, 22 sierpnia 2007

Wypowiedź redaktora Jacka Pałasińskiego została wyrażona w języku człowieka, któremu brak jest najpierw kultury, a potem jakiejkolwiek formacji. Nie mam tu na myśli nawet formacji chrześcijańskiej, ale formacji po prostu ludzkiej. Uwłaczanie komuś jest zawsze złym świadectwem dawanym sobie. Jego tekst pełen jest nie tylko niechęci, nienawiści, ale zawiera również kłamstwa. Dotyczy on ludzi, którzy są w najwyższym stopniu patriotami i osobami wierzącymi, którzy nie chcą czynić krzywdy nikomu i działają właśnie w taki sposób, żeby odbudować Polskę zarówno od strony mentalnej, jak i moralnej.
