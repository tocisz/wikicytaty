Section: Tadeusz Dołęga-Mostowicz / Pamiętnik pani Hanki
Źródło: Pamiętnik pani Hanki, Oficyna Wydawnicza Rytm, Warszawa 2013, s. 320

Przekonałam się już, że ci mężczyźni, którzy otaczają szczególniejszym kultem swoje matki, są najlepszym gatunkiem mężczyzn. Tacy nie bywają ani gruboskórni, ani lekceważący w stosunku do kobiet. Mogą być nawet brusque po wierzchu, lecz wewnętrznie są delikatni i subtelni. Zdobywają się na wiele czułości, przywiązania, są zdolni do wielu poświęceń.
