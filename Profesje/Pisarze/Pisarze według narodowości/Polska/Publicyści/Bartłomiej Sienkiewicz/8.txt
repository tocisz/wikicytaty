Section: Bartłomiej Sienkiewicz
Opis: przemówieniu Jarosława Kaczyńskiego na konwencji PiS w Jasionce.
Źródło: http://wyborcza.pl/7,158533,24545334,bartlomiej-sienkiewicz-kaczynski-mowi-falszywym-smoczym-jezykiem.html#a=190&c=8000 wyborcza.pl, 13 marca 2019

No ale problem seksualizacji czterolatków to jest powtórzenie tezy Jarosława Kaczyńskiego, ja bym proponował jednak zmienić język. Problem nie jest w seksualizacji dzieci, problem jest w tym, żeby chronić dzieci przed przemocą seksualną i uświadamiać im ich prawa. To jest istota sprawy. Otóż jeśli PiS taki absolutny, podstawowy wymóg cywilizacyjny, chroniący dzieci przed złym dotykiem, przed zagrożeniami, uświadamiający im ich prawa w odniesieniu do ich własnego ciała, nazywa seksualizacją dzieci, to tak naprawdę jesteśmy w głębokiej Rosji, a nie w Europie, w której w większości krajów tego rodzaju rozwiązania edukacyjne są traktowane jak norma, jak oddychanie. Nie jest przypadkiem, że najbardziej rozwinięte kraje Zachodu mają tego rodzaju programy od lat, więc nie dajmy się wpuścić w ten język Jarosława Kaczyńskiego, który jest językiem fałszywym, jest smoczym językiem.
