Section: Cezary Michalski / D
Źródło: http://www.newsweek.pl/opinie/zaostrzenie-prawa-aborcyjnego-projekt-aborcja-w-polsce-,artykuly,397545,1.html?src=HP_Left_Opinions Koniec kompromisu aborcyjnego. Diabeł zgłosił się po duszę Kaczyńskiego, newsweek.pl, 23 września 2016.
Zobacz też: Edward Gierek, Jarosław Kaczyński, Stanisław Piotrowicz, Tadeusz Rydzyk

Dziś (...) wszyscy otaczający mnie dorośli Polacy są w Kościele, a jeśli w nim nie są, starają nie afiszować się zbytnio swoją odmiennością. Niektórzy przeszli nawet szybką drogę z PZPR, w której na wszelki wypadek pozostawali do wyprowadzenia sztandaru, bezpośrednio w otoczenie o. Rydzyka czy Jarosława Kaczyńskiego. Prokurator Piotrowicz nie jest tu wyjątkiem, on jest raczej normą. Kiedy byłem młody, otaczający mnie dorośli jeździli na wernisaże organizowane przez świeckie kluby kultury, na kursokonferencje organizowane przez Podstawowe Organizacje Partyjne, dziś jeżdżą na pielgrzymki. Kiedyś pili z sekretarzem na zakładzie, dziś piją z proboszczem w parafii. Kiedyś dzieci masowo wstępowały do HSPS-u (Harcerska Służba Polsce Socjalistycznej, w którą za czasów dojrzałego Gierka przemieniono harcerstwo) i karnie uczęszczali na pochody czy rocznicowe wiece. Dziś prawie wszyscy chodzą na lekcje religii i zbiorowo uczestniczą w uroczystościach kościelnych.
