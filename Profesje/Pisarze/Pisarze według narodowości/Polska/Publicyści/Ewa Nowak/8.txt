Section: Ewa Nowak / Diupa (2005)

Już od progu Diupa z wielkim zainteresowaniem zaczęła dobierać się do siatek z zakupami.
– Poczekaj, zaraz będzie obiad – upomniała ją mama.
– Mówisz do niej jak do dziecka – zauważył ojciec.
– Byłam dziś w księgarni i kupiłam książkę o papugach. Do nich trzeba mówić, bo inaczej robią się osowiałe i dziwaczeją.
– Do każdego trzeba mówić, bo inaczej robi się osowiały i dziwaczeje – wtrącił ojciec.
