Section: Cezary Harasimowicz
Źródło: http://www.stopklatka.pl/wywiady/wywiad.asp?wi=7572 Wywiad, 2002

Film jest efektem pracy wielu ludzi, nie tylko scenarzystów. Jeśli film jest zły, to wydaje mi się zbyt wielkim uproszczeniem twierdzenie, że spowodowane jest to przede wszystkim przez scenariusz. Zaczyna mnie śmieszyć, że w polskiej kinematografii scenarzyści są takimi chłopcami do bicia. Już się tak utarło i niech tak będzie. Ale pytam się tych wszystkich, którzy tak mówią i tak piszą, czy zanim wydali taki krzywdzący sąd, zadali sobie trud, żeby dotrzeć do samego scenariusza. Gdyby nie patrzyli jedynie na to, co znalazło się na ekranie, ale zobaczyliby, jak to faktycznie zostało zapisane na kartach scenariusza, okazałoby się nagle, że to niekoniecznie scenarzysta zepsuł film.
