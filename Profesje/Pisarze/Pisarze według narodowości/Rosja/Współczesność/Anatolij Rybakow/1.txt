Section: Anatolij Rybakow / O Anatoliju Rybakowie
Autor: Wiktor Suworow, Alfabet Suworowa, Dom Wydawniczy Rebis, Poznań 2014, ISBN 9788378186427, s. 207–208.

(…) No cóż, przyznaję, że książki te są dość zgrabnie napisane, ale nie podzielam entuzjazmu wielu moich rodaków do twórczości Rybakowa, nie mówiąc już o nim samym. W przeciwieństwie do jego fanów mam bowiem dobrą pamięć. I nie potrafię zapomnieć Kordzika i wszystkich innych obrzydliwych socrealistycznych produkcyjniaków, w których Rybakow żenująco sławił bolszewizm i towarzysza Stalina. Ale trudno mi się oprzeć wrażeniu, że gdyby stalinizm trwał do lat osiemdziesiątych, Anatolij Rybakow do lat osiemdziesiątych byłby zagorzałym stalinistą, a Dzieci Arbatu – gdyby oczywiście powstały – miałyby zupełnie inny wydźwięk. Ten człowiek zawsze płynął z prądem, zawsze podążał za aktualną wykładnią partyjną. Najpierw był stalinistą, potem popierał Chruszczowa, a na koniec – za Gorbaczowa – stał się pieriestrojkowcem. Ktoś powiedział kiedyś o Rybakowie, że zawsze pierwszy wkraczał na rozbrojone pole minowe. Nic dodać, nic ująć. To jednak nie powód, żeby robić z niego wielkiego bohatera i niepokornego intelektualistę.
