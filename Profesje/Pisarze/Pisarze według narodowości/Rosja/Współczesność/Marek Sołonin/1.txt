Section: Marek Sołonin
Źródło: Piotr Zychowicz, Gwałt, broń masowego rażenia (rozmowa z Markiem Sołoninem), "Rzeczpospolita", 21 stycznia 2012

Im dalej Armia Czerwona wdzierała się w głąb Niemiec, tym mniej przypominała armię regularną. Proszę poczytać wspomnienia weteranów, nie te propagandowe, ale prawdziwe, wydane już po upadku Sowietów. Znajdzie tam pan opisy zapaćkanych błotem czołgów, na których leżą perskie dywany i stosy poduszek. Obok świńskie półtusze i pęczki zarżniętych kur. A na tym wszystkim siedzą okrakiem sowieccy żołnierze - w cylindrach, gumowych płaszczach, z laskami i parasolami w rękach. Na palcach damskie pierścionki. Do tego oczywiście harmonie i wódka.
