Section: Marek Sołonin
Źródło: Piotr Zychowicz, Gwałt, broń masowego rażenia (rozmowa z Markiem Sołoninem), "Rzeczpospolita", 21 stycznia 2012

Moje książki wydawane są w Rosji, Polsce, na Litwie, w Czechach, na Słowacji i w innych krajach Europy Środkowo-Wschodniej. Jedynym krajem, w którym nie są wydawane, są Niemcy. I jeszcze dużo czasu upłynie, zanim będą mogły się tam ukazać. Niemcy boją się bowiem takich tematów jak ognia. Uważają, że jeżeli ktoś pisze, że Stalin był mordercą, to od razu usprawiedliwia Hitlera. Takie absurdalne przeświadczenie jest głęboko zakorzenione w środowisku akademickim i długo się tego nie przełamie.
