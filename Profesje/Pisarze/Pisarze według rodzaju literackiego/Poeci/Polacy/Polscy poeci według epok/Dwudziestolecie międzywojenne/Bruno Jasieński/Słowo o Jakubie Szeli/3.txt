Section: Słowo o Jakubie Szeli
Źródło: część II

Latała, krzyczała
Siwa gęś nad wodą:
Nie zmawiajta się po karczmach
Idśta, chłopy do dom!

Trzepotał, klekotał
Kary kur na grzędzie:
Nie zmawiajta wy się, chłopy,
Nic z tego nie będzie!

A ty wódko – ciotko,
pokuśniczo czarcia,
nie namawiaj ty ich na złe
za tę miskę żarcia.

A wprzód ty się, wódko,
w pańskich kadziach zaśmerdś.
Jak ich znajdzie pan ekonom,
pozabija na śmierć
