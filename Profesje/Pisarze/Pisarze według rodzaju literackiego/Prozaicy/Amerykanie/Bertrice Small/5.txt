Section: Bertrice Small / Inne
Źródło: Niewolnica miłości (1995), tłum. Anna Dobrzańska-Gadowska

Rankiem trzeciego dnia Ali Hassan zjawił się w namiocie Zaynab.
– Dziś wieczorem wreszcie będziesz moja! – oznajmił z szerokim uśmiechem.
– Obawiam się, że nie – spokojnie powiedziała Zaynab. – Wczorajszej nocy pękło ogniwo łączące mnie z księżycem i jestem nieczysta.
– Kłamiesz! – ryknął.
– Czy ja kłamię, Ingo? – Zaynab zwróciła się do przyjaciółki.
– Nie, panie, Niewolnica Miłości nie kłamie – rzekła Inga drżącym głosem. Niezależnie od słów Zaynab, nadal śmiertelnie bała się Ali Hassana.
