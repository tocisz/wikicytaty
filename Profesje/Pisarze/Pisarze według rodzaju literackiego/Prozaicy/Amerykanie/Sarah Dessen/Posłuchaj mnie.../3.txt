Section: Posłuchaj mnie...
Postacie: Owen i Annabel

– Ja nigdy nie kłamię.
– Nie kłamiesz – powtórzyłam.
– Zgadza się.
– Nigdy?
– Nigdy.
„Jasne'” pomyślałam.
– To dobrze – powiedziałam – Nie najgorsza taktyka. Jeśli udaje się przy niej wytrwać.
– Nie mam wyboru. – odparł Owen – Czuję się źle, kiedy kłamię. Sam do tego doszedłem i drogo okupiłem tę wiedzę. (…)
– Zawsze jesteś szczery? – spytałam.
– A ty nie?
– Nie – powiedziałam. Być może w normalnych okolicznościach udzieliłabym innej odpowiedzi. – Nie jestem.
– Hm – mruknął, kiedy zatrzymaliśmy się na czerwonym świetle. – Dobrze wiedzieć.
– Nie kłamię – powiedziałam. Owen uniósł brwi. – Nie o to chodzi.
– A o co?
Znalazłam się w sytuacji bez wyjścia. Zaczęłam się tłumaczyć.
– Chodzi o to, że… nie zawsze mówię co czuję.
– Dlaczego?
– Nie chcę nikogo ranić.
– Kłamstwo rani – powiedział Owen.
– Ja nie… – zaczęłam. Nie wiedziałam jak wybrnąć. – Nie lubię ranić ludzi. Ani wyprowadzać ich w równowagi. Czasem nie mówię tego co czuję, bo nie chcę, żeby inni czuli się urażeni. Nagle zdałam sobie sprawę, że chyba po raz pierwszy raz w życiu jestem wobec kogoś szczera.
– To w dalszym ciągu kłamstwo. – powiedział Owen – Nawet jeśli masz dobre intencje.
– Wiesz – powiedziałam – trudno mi uwierzyć, że zawsze mówisz prawdę.
– Lepiej uwierz. Bo tak jest.
