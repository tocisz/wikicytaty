Section: Albert Paris Gütersloh / Słońce i księżyc. Powieść historyczna z teraźniejszości
Zobacz też: mądrość

Na miejscu nie zbudowanego gniazda, które pochłonęłoby wszystkie słomki, na skalistym dnie osobowości tworzy się grota zawierająca jezioro naszej nagromadzonej mądrości. Ani jednej jego kropli nie zużyto na spryskiwanie ukochanych kwiatów. Dlatego niczego nie brak: cały świat widzi siebie i widzę ja w tym zwierciadle. Tak jest, świata i nasze fundamenty wznoszą się wyraźnie widoczne ku powierzchni, niby fundamenty zatopionego przez morze miasta, i wystarczy zaczerpnąć – oczywiście spokojną dłonią – by wydobyć wszystko, co pasuje do obecnej chwili i do każdoczesnej okoliczności. Również to, czego się nigdy nie uczyłem. I to właśnie jest cudowne.
