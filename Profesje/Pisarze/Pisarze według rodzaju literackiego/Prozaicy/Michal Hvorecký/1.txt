Section: Michal Hvorecký / Miłość i śmierć na Boże Narodzenie
Zobacz też: Internet, plagiat

Studenci niczego nie czytali, a treść książek ściągali z Internetu. Większość z nich myślała, że Pani Bovary to amerykański film, Sartre to firma produkująca ser pleśniowy, a Deleuze to piosenkarz z telewizji. Prace zaliczeniowe „pisali” metodą copy & paste ze stron internetowych z koszmarnymi wypracowaniami dla uczniów szkół średnich. Ale jak mogłem zarzucać studentom, że odpisują, gdy jedyny „docent”, którego mieliśmy na wydziale, spokojnie skopiował całą pracę habilitacyjną z języka czeskiego? Badania naukowe na moim wydziale były pojmowane właściwie jako punkt usług ksero.
