Section: Józef Ignacy Kraszewski / Król chłopów
Źródło: tom II, ks. trzecia, wyd. Spółka Wydawnicza Księgarzy, Warszawa 1881, s. 32.

Z ludzi jak z kwiatów woń wychodząca na świat, niekoniecznie odpowiada temu, co się w nich w istocie znajduje. Pachnie często trucizna, odraża wonią dobroczynne ziele. Tak i sława ludzka nie pełna bywa i niesprawiedliwa, podnosi często to, co na to nie zasługuje, zapomina o tem, co najbardziej pamięci warto.
