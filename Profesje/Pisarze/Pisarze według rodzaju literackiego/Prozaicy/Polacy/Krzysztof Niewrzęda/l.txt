Section: Krzysztof Niewrzęda / Wariant do sprawdzenia
Źródło: s. 96

Oni. Cały czas tylko oni. Kochali się, całowali, przytulali, rozmawiali, opowiadali sobie codzienne zdarzenia, przeżycia z pracy i to, co usłyszeli w radiu. Wykorzystywali każdą okazję do demonstrowania miłości. Zatracali się w liczbie mnogiej. Żadne z nich nie mówiło: „ja”. „Ja” dla nich nie istniało. Wszystko podporządkowane było „my” – im. To oni musieli być zadowoleni, szczęśliwi, a nie ona albo on. I byli.
