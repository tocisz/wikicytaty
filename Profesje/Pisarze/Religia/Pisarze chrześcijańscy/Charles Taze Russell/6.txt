Section: Charles Taze Russell

Kościół  Anglikański,  zarzucając  niektóre  rażące  nauki  i  praktyki  Kościoła  Rzymskiego,  twierdził  jednocześnie i nadal to zresztą podtrzymuje, że stanowi jedyny prawdziwy kościół, a jego biskupi mają prawo do sukcesji apostolskiej, a zatem i do najwyższego zwierzchnictwa nad dziedzictwem Bożym.Ta „córka” Rzymu, opuszczając „matkę”, przyjęła wyciągniętą w jej kierunku rękę Anglii, a suwerena tego imperium uczyniła głową kościoła. Była to jednak reforma; zdążała ona we właściwym kierunku,aczkolwiek,  podobnie  jak  w  wypadku córki luterańskiej, stanowiła tylko częściowe oczyszczenie. Kalwin, Knox i inni spostrzegli, że pod wpływem  papieskich  nonsensów  całkowicie  zagubiona  została  właściwa  ocena  Bożej  umiejętności przewidywania zachodzących wydarzeń. Odrzucili więc koncepcję utrzymującą, że powodzenie Boskiego planu jest  całkowicie  zależne  od  wysiłków  upadłego  człowieka,  a  ich  poglądy  przyczyniły  się  do  wykazania,  że  zwycięstwo Kościoła nie jest zależne od siły państwa i nie jest osiągane za pomocą broni cielesnej. Ludzie ci dokonali wspaniałego i wartościowego dzieła, które zrodziło więcej dobrych owoców niż się to zwykle zauważa, a  jednak  zostali  oślepieni  innymi,  nie  rozpoznanymi,  zanieczyszczającymi  błędami,  tak  iż  bronili fałszywego poglądu, utrzymującego, że wszyscy, którzy nie zostali wybrani do stanu niebiańskiego, są skazani na wieczne męki. Wkrótce ich nauki wykrystalizowały się pod nazwą prezbiterianizmu i poza początkowym głoszeniem, że boskie  wyroki  są  niezmienne,  ruch  ten  w  niewielkim  stopniu  pomógł  w  reformacji  i  oczyszczaniu.  Wręcz przeciwnie,  podobnie  jak  jego  siostrzane sekty,  uczynił  wiele,  aby  zahamować  i  powstrzymać  dzieło oczyszczania.
