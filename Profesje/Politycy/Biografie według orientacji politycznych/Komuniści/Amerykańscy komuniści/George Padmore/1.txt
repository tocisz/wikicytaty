Section: George Padmore
Opis: o Autobiografii – dziele Kwame Nkrumaha.
Źródło: „Presence Africaine”, luty-marzec 1957, s. 27, cyt. za: Józef i Krystyna Chałasińscy, Bliżej Afryki, Instytut Wydawniczy Pax, Warszawa 1965, s. 63.

Autobiografię tę należy uważać za dokument niezwykłej wagi (…). Wpływ tej książki na świadomość polityczną całej Afryki będzie decydujący (…). Jestem przekonany, że pomoże ona ruchom niepodległościowym murzyńskim tak, jak w swoim czasie książka Thomasa Paine’a Common Sense pomogła Amerykanom w najtrudniejszym dla nich okresie, kiedy walczyli z kolonializmem Brytyjczyków. Książka Nkrumaha przyniesie Afrykanom walczącym we wszystkich częściach kontynentu natchnienie i wiarę w to, że wywalczą oni wreszcie demokratyczne prawa, równość rasową i prawo ludów do samostanowienia.
