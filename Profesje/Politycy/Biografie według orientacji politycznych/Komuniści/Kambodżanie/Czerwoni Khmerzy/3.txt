Section: Czerwoni Khmerzy
Autor: Robert Makłowicz, https://kultura.onet.pl/wywiady-i-artykuly/robert-maklowicz-czy-to-nie-byli-polacy-dostalbym-w-ryj-gdybym-sie-ich-spytal/cx87jhf Robert Makłowicz: Czy to nie byli Polacy? Dostałbym w ryj, gdybym się ich spytał, onet.pl, 3 lutego 2018.
Zobacz też: Kambodża, komunizm

W latach 1975–79 rządził tam Pol Pot i jako jedyny w historii świata zaprowadził komunizm na serio. Na 8 mln obywateli zamordowano 2,5. Wysiedlono ludzi z miast, zlikwidowano pieniądze, elektryczność. Mieszkańcy musieli chodzić boso, zajmowali się uprawą ryżu w wiejskich komunach, podzieleni na kategorie, w zależności od ich przydatności, określonej przez państwo. Tych uznanych za nieprzydatnych niemal w całości zamordowano. Ten kraj został więc zupełnie przeorany, do dziś brakuje w nim fachowców, niemal cała inteligencja została skasowana. Nam trudno wyobrazić sobie, że nie było radia, telewizji, książek, gazet, a tam przecież zlikwidowano nawet podstawową komórkę każdego społeczeństwa pod każdą szerokością geograficzną, czyli rodzinę.
