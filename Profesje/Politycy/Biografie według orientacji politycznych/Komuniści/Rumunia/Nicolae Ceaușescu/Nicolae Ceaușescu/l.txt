Section: Nicolae Ceaușescu / O Nicolae Ceaușescu / Inne
Autor: Geoffrey Regan, Historyczne błędy, skandale i ciekawostki, tłum. Marek Urbański, wyd. Klub dla Ciebie, Warszawa 2005, ISBN 8374041064, s. 62.

Gdy dyktatora Rumunii Nicolae Ceausescu ogarniała depresja, żona, Elena, zwykła pocieszać męża, tłumacząc mu, że Rumuni nie zasługują na niego, że jest dla nich „zbyt wielki”. Na swój sposób miała rację; oni rzeczywiście nie zasługiwali na Ceausescu, bo nikt na świecie nie zasługiwał na rządy podobnej kreatury. Nawet Rumunia – ojczyzna wampirów i wilkołaków, kraj, którego bohaterem narodowym jest Wład Palownik, uważany za prawzór hrabiego Drakuli – nigdy w swoich dziejach nie zaznała rządów tak bezlitosnych. Ceausescu jednak mimo całego zła, jakie wyrządził swemu narodowi, cieszył się wielkim uznaniem za granicą, gdzie w okazywaniu mu wyjątkowych względów prześcigali się najbardziej szacowni mężowie stanu, od generała de Gaulle’a po panią premier Margaret Thatcher. (…) Dziś mało kto – poza garstką ludzi umysłowo chorych i patologicznie zwyrodniałych – podziela tę opinię, tym bardziej że eksperymenty Ceausescu na polu planowania socjalistycznego i inżynierii społecznej doprowadziły rządzony przez niego kraj na krawędź upadku.
