Section: Anders Behring Breivik / O Fjotolfie Hansenie
Autor: Slavoj Žižek, http://www.krytykapolityczna.pl/Opinie/ZizekCzegochceEuropa/menuid-1.html Czego chce Europa?, krytykapolityczna.pl, 31 sierpnia 2011

Pierwsze, co musi rzucać się w oczy, to sposób, w jaki Breivik konstruuje swojego wroga  –  łączy trzy elementy (marksizm, multikulturalizm, islamizm), spośród których każdy należy do odmiennej przestrzeni politycznej: radykalnej lewicy (marksizm), liberalizmu (multikulturalizm) oraz fundamentalizmu religijnego (islamizm). W nowej odsłonie powraca tu stary faszystowski obyczaj przypisywania wzajemnie wykluczających się cech wrogowi (wystarczy przypomnieć „żydowski spisek bolszewicko-plutokratyczny” powstały z połączenia bolszewickiej radykalnej lewicy, plutokratycznego kapitalizmu i tożsamości etniczno-religijnej).
