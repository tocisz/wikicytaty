Section: Kurt Engels / O Kurcie Engelsie
Autor: Thomas Blatt
Źródło: Maciej Foks, Tomasz Sudoł, Nie ma się czym chwalić (wywiad z Thomasem Blattem), „Pamięć.pl” nr 1 (34)/2015, s. 15.

(…) Zanim ruszył Żydów, wziął się za polską inteligencję. Aresztowano właściciela piwiarni, który niby powiesił się w więzieniu, ale prawdopodobnie wykończył go Engels. Engels wyjeżdżał gdzieś ciężarówką i przywiózł Polaków z Ostrzyc i Mchów. Ci więźniowie trafiali na Majdanek. Skąd to wiem? Do obozu na Majdanku trafiła narzeczona szofera Engelsa, Heńka Królikowskiego. Wymógł on na Engelsie, by ją zwolnili. Nazwisko zbrodniarza stało się głośne w Izbicy i okolicach. Od rana wariował na ulicy. Kiedy widział kogoś z daleka, czy to Żyd, czy Polak – strzelał.
