Section: Karl Ernst Möckel / O Karlu Erneście Möcklu
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 234.

Möckel miał dużo pracy przy zarządzaniu tymi licznymi przedsiębiorstwami, zajmował się jednak tylko stroną techniczno-administracyjną. Z własnej inicjatywy Möckel nie stworzył niczego wielkiego. Nie leżało to w jego naturze. Dawał sobą chętnie powodować, choć sam był bardzo pracowity. Möckel był spokojnym, nieco wygodnym człowiekiem, pozwalającym najpierw, aby się na niego wszystko waliło, a następnie zaczynającym przeciwdziałać. Był jednak również bardzo uparty i niechętnie zezwalał na wtrącanie się w jego sprawy.
