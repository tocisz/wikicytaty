Section: Maryna Miklaszewska
Źródło: http://niezalezna.pl/200971-dziewczyna-chlopcy-i-bagnet Dziewczyna, chłopcy i bagnet, niezalezna.pl, 16 sierpnia 2017.
Zobacz też: Krystyna Krahelska, Ludwika Nitschowa, Warszawska Syrenka, Stefan Starzyński

W 1937 r. rzeźbiarka Ludwika Nitschowa rozpoczyna pracę nad pomnikiem Warszawskiej Syreny. Pozuje jej młoda studentka etnografii, Krystyna Krahelska. Nitschowa zna ją ze spotkań u przyjaciół. Rzeźbiarkę zafascynowała szlachetna, „polska” uroda Krahelskiej. Praca nad pomnikiem trwa dwa lata, uroczystość jego odsłonięcia, z udziałem prezydenta Starzyńskiego, ma miejsce na Wybrzeżu Kościuszkowskim 15 sierpnia 1939 r. Dwa tygodnie później wybucha wojna. Krystyna Krahelska wiąże się z ruchem podziemnym i składa konspiracyjną przysięgę w ZWZ, przyjmuje pseudonim „Danuta”.
