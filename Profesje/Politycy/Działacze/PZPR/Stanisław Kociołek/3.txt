Section: Stanisław Kociołek / O Stanisławie Kociołku
Autor: Krzysztof Gottesman, Szczerze oddany sprawie..., "Pamięć.pl", nr 11(44)/2015, s. 9.

Kociołek uniknął sprawiedliwości, nie doczekał ponownego procesu po uchyleniu przez Sąd Najwyższy wyroku uniewinniającego. (...) Ale pozostaną też podpisane przez współtowarzyszy nekrologi w gazetach mówiące o człowieku skromnym, uczciwym, szczerze oddanym sprawie Polski suwerennej i sprawiedliwej społecznie. A przede wszystkim pozostanie na wieki urna z prochami w kolumbarium Cmentarza Wojskowego na Powązkach. Miejscu, które w wolnej Polsce powinno być zarezerwowane dla najgodniejszych z godnych. Tak się nie stało. Za niewiele ponad cztery tysiące złotych przypadło człowiekowi, który na tej liście zajmuje jedno z ostatnich miejsc. Podobnie jak w przypadku procesu, tak tutaj podobno zwyciężyła urzędnicza pragmatyka. Nie było powodów, by miejsca odmówić. To gdzie my żyjemy?
