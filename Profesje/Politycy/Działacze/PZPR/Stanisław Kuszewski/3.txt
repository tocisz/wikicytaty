Section: Stanisław Kuszewski / Współczesny film polski (1977)
Źródło: s. 39.

Rozwijające się społeczeństwo poszukuje nieustannie pozytywnych wzorców i trwałych punktów oparcia. Nie znajdując ich zbyt wiele w tym, co dostarczają niektóre współczesne tendencje artystyczne, zwraca się znowu w stronę klasyki. Być może właśnie dlatego w polskim filmie fabularnym ostatnich kilku lat nastąpił gwałtowny zwrot w stronę wielkiej literatury lat dawnych. Będziemy bardziej szczegółowo omawiać ważniejsze pozycje tego nurtu, przypominając sylwetki reżyserów, o których obecnie najwięcej się u nas mówi.
