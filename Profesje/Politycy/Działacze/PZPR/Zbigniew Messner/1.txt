Section: Zbigniew Messner
Źródło: Rafał Kalukin, Generał mniejsze zło, „Newsweek” nr 23/2014, 2–8 czerwca 2014, s. 32.

Porządek obrad otwierała „analiza sytuacji społeczno-politycznej”, ulubiony temat Jaruzelskiego – dawał bowiem okazję do ogólnych podsumowań i… oracji, które Generał uwielbiał. Następnie porządek dzienny przewidywał kilkadziesiąt punktów o różnym ciężarze gatunkowym: od ważnych, strategicznych być może decyzji gospodarczych po określenie dni czy godzin, w których nie można sprzedawać wódki. Trwało to około dwunastu godzin. Niemal przez cały ten czas deklamacje zastępowały konkretne wnioski. Zamiast rzetelnej diagnozy przeważał koncert życzeń. Podsumowanie Generała trwało dobrze ponad godzinę. Były w nim żelazne tematy: czystość, dyscyplina i nade wszystko służebna rola administracji.
