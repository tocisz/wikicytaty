Section: Stefan Niesiołowski / O Stefanie Niesiołowskim
Autor: Zbigniew Girzyński
Źródło: 6 kadencja, 1. posiedzenie Sejmu RP, debata nad wyborem wicemarszałków

Pytam w związku z tym pana posła wnioskodawcę: Czy to jest nowy standard prowadzenia prac tej Izby, że będzie się teraz wzywało posła – proszę bardzo, może pan poseł pornogrubas? Żeby posłużyć się innym przykładem: urzędującego wiceministra edukacji narodowej pan poseł Niesiołowski był łaskaw swego czasu nazwać nutrią. Nie wiem, czym takim nutrie zawiniły panu posłowi. Wiem, że jako biolog specjalizuje się w owadach, a nie w gryzoniach. Nie wydaje mi się rzeczą właściwą, aby tak ważny urzędnik państwowy, wicemarszałek Sejmu… i inne osoby były nazywane w taki sposób.
