Section: Zdzisław Jankowski
Opis: wystąpienie w Sejmie, 5 maja 2005

Nie od dziś wiadomo, jak Polska jest uzależniona od Rosji w zakresie dostaw gazu. Tylko w okresie od lipca 2004 do czerwca 2005 PGNiG zakupiło 1,5 mld m3 gazu w dostawach spotowych. Natomiast po wschodniej stronie granicy powstała mafijna struktura, która prowadziła bezpośredni obrót turkmeńskim gazem z krajami spoza Wspólnoty Niepodległych Państw, w tym z Polską. Na ten handel monopol miał do niedawna Eural. Z tą firmą PGNiG podpisało w przeszłości umowę spotową. Ponieważ wokół spółki Eural było głośno, wymyślono sobie nową firmę powiązaną z Gazpromem. Należy wskazać, że osoby zajmujące się dostawami gazowymi wcześniej miały związek z licznymi aferami i korupcją.
