Section: Nina Chruszczowa / O Ninie Chruszczowej
Autor: Sigrid Maria Grössing, Kobiety za kulisami historii, Dom Wydawniczy Bellona, Warszawa 2002, ISBN 8311095914, tłum. Barbara i Daniel Lulińscy, s. 187.
Zobacz też: Jacqueline Kennedy Onassis, John Fitzgerald Kennedy

Trudno wyobrazić sobie większe różnice niż te, które dzieliły żony dwóch najpotężniejszych ludzi świata: młoda, elegancka, ekscentryczna Jackie Kennedy i Nina Chruszczowa, krzepka, przysadzista „babuszka”, którą łatwo można było sobie wyobrazić siedzącą pod piecem w otoczeniu gromadki dzieci. Pozory jednak myliły. Nina była nie tylko dyplomowaną nauczycielką, która przez wiele lat uczyła angielskiego, tak że mogła ze swymi partnerami rozmawiać w ich języku, lecz również niezwykle wykształconą i interesującą kobietą. Na wszystkich, którzy mieli okazję ją poznać, robiła bardzo sympatyczne wrażenie, a przy dłuższej znajomości wydawała się znacznie bliższa ludziom niż perfekcyjnam, wystylizowana Jackie.
