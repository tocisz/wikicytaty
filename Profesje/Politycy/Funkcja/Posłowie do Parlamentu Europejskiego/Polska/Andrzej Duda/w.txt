Section: Andrzej Duda / M
Źródło: Krzysztof Różycki, Zmiany, zmiany, zmiany? (rozmowa z Andrzejem Dudą), „Angora” nr 21 (1301), 24 maja 2015, s. 15.

Moim celem nadrzędnym jest bezpieczna Polska, Polacy żyjący w bezpiecznym kraju. By tak się stało, musimy inwestować w obronę narodową. Kluczowe w tej kwestii jest zapewnienie, by pieniądze z wielomiliardowych inwestycji trafiały do polskich przedsiębiorstw. Bardzo ważne jest, by proces unowocześniania polskiej armii odbywał się zgodnie z planem, by nie był chaotyczny, by pieniądze na to przeznaczone były wydawane mądrze. Musimy mieć dobrze wyszkoloną i uzbrojoną armię, wspartą obroną terytorialną. Bezpieczeństwo to jeden z filarów mojego programu.
