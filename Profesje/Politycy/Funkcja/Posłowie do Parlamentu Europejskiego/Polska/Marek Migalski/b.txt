Section: Marek Migalski
Źródło: Plus minus, 3-4 marca 2018

Ostatnio rozmawiałem z przyjacielem, który powiedział, że gdybym wtedy nie odszedł od Gowina, to dzisiaj byłbym twarzą dobrej zmiany. Kompromitowałbym się legitymizowaniem obecnej polityki i nawet bym tego nie zauważył, bo krok po kroku przeszedłbym drogę, którą przeszedł Gowin. Mógłbym być w zupełnie innym miejscu i wcale nie byłoby to lepsze miejsce. A tak napisałem kilka książek. Przeszedłem też ewolucję ideową. Z pozycji konserwatywnych przesunąłem się na lewo. Jestem bardziej proeuropejski, prounijny, a nawet proelitarystyczny. Gdybym dzisiaj znalazł się w PE, to moją dawną grupę Europejskich Konserwatystów i Reformatorów omijałbym szerokim łukiem.
