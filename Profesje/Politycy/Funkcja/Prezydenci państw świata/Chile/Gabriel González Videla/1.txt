Section: Gabriel González Videla / O Gabrielu Gonzalezie Videli
Autor: Josif Ławriecki, Salvador Allende, tłum. Ignacy Bukowski, Wydawnictwo Literackie, Kraków 1976, s. 66.

Pod koniec swych rządów Gonzalez Videla musiał przyznać, że nie zdołał zrealizować swych zamiarów: wykreślić z życia politycznego kraju partii komunistycznej, podkopać jej wpływów w drodze masowych prześladowań, zamknięcia jej organów prasowych i tym podobnych środków represyjnych. W kraju narastała fala niezadowolenia i oburzenia z powodu działalności tego judasza.(...) W 1952 roku, na krótko przed nowymi wyborami prezydenckimi, Gonzalez Videla podpisał ustawę o amnestii. W ten sposób została przegrana „pierwsza bitwa trzeciej wojny światowej”, jak chełpliwie ochrzcił swą antykomunistyczną kampanię ten zbankrutowany politykier.
