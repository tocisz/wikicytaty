Section: Rafael Leónidas Trujillo / O Rafaelu Leónidasie Trujillo
Autor: Paul Elliott, Krwawa historia morderstw i zamachów politycznych, tłum. Grzegorz Siwek, Dom Wydawniczy Bellona, Warszawa 2001, ISBN 831109100, s. 135.

Prezydent Trujillo, zastrzelony 30 maja 1961 przez „dysydentów”, był popieranym przez CIA dyktatorem. Dorównywał wadami Batiście, którego w 1959 roku obalił na Kubie Castro. Trujillo rządził wyspiarską republiką Dominikany niczym udzielny władca. Jego despotyzm porównywano nawet z ekscesami szalonego rzymskiego cesarza Kaliguli. Represje, sadyzm, morderstwa i tortury były codziennymi, choć nieoficjalnymi, metodami sprawowania przezeń władzy. Nieodpowiedzialne postępowanie Trujillo wieściło rychłą katastrofę – spodziewano się, że na Dominikanie powtórzy się scenariusz kubański, a Stany Zjednoczone nie mogły do tego dopuścić po tym, co stało się na Kubie.
