Section: Jorge Ubico / O Jorge Ubico
Autor: Eduardo Galeano, Otwarte żyły Ameryki Łacińskiej, Wydawnictwo Literackie, Kraków 1983, tłum. Marek Majchrzak, Irena Majchrzakowa, s. 113.

Podobnie jak wszyscy karaibscy tyrani, Ubico miał się za Napoleona. Żył wśród popiersi i portretów Imperatora, twierdząc, że jest do niego podobny z profilu. Tak dalece lubił dyscyplinę wojskową, że zmilitaryzował pracowników poczty, dzieci szkolne i orkiestrę symfoniczną. Członkowie orkiestry przystrojeni w mundury grywali utwory wybierane osobiście przez Ubico, on również decydował o składzie instrumentów i technice wykonania. Pobierali za to dziesięć dolarów miesięcznie. Uważał, że szpitale nie są miejscem godnym mężczyzn i dlatego pacjenci - jeżeli oprócz tego, że byli chorzy, byli również biedni - leżeli na podłodze wzdłuż korytarzy.
