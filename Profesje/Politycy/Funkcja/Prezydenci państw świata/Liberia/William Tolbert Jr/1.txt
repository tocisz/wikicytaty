Section: William Tolbert Jr / O Williamie Tolbercie
Autor: Ryszard Kapuściński, Heban, rozdz. 22, Czytelnik, Warszawa 2000, ISBN 8307027772.

Tubman umarł w 1971 roku. Zastąpił go jego przyjaciel wiceprezydent William Tolbert. O ile Tubmana bawiła władza, o tyle Tolberta bawiły pieniądze. Była to chodząca korupcja. Handlował wszystkim - złotem, samochodami, w chwilach wolnych sprzedawał paszporty. Za jego przykładem szła cała elita, owi potomkowie czarnych niewolników amerykańskich. Do ludzi wychodzących na ulicę z wołaniem o chleb i wodę Tolbert kazał strzelać. Jego policja zabiła setki ludzi.
