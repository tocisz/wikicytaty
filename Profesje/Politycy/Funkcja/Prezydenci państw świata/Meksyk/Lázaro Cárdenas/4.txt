Section: Lázaro Cárdenas / O Lázaro Cárdenasie
Autor: Jan Drohojowski, Ameryka Łacińska z bliska, Ludowa Spółdzielnia Wydawnicza, Warszawa 1968, s. 193.

Rewolucjonista Cardenas to polityk-realista, a więc skłonny do kompromisu. To mu zarzucają. Uważał, że polityka jest sztuką tego, co możliwe: brał, co się dało i gdy się dało, bez przelewu krwi. Kraj zawdzięcza mu stabilizację: ludzie już zapomnieli o zamachach stanu i przewrotach koszarowych. Zdecydowany antyimperialista, zdaje sobie sprawę, że sąsiedztwo Stanów Zjednoczonych krępuje Meksyk. Osiągnięcia Cardenasa są duże: nacjonalizacja przemysłu naftowego i kolei żelaznych, aktywizacja reformy rolnej. Znalazł naśladowców, których po upływie swej kadencji zachęcał do dalszej walki. Unarodowienie środków łączności i energetyki jest dalszym ciągiem „ery Cardenasa”. Zwycięstwa narodu meksykańskiego nad potężnymi zagranicznymi towarzystwami naftowymi uważane jest za największy sukces Cardenasa. Działał on w ramach konstytucji. Wsparty przez klasę robotniczą zażądał, aby obcy respektowali prawo obowiązujące w Meksyku.
