Section: Carlos Antonio López / O Carlosie Antonio Lópezie
Autor: Mieczysław Lepecki, W selwasach Paragwaju, wyd. Wiedza Powszechna, Warszawa 1962, s. 27.

Jego [José Gaspara Rodrígueza de Francii] następca, prezydent Carlos Antonio Lopes, który również przekształcił się w dyktatora i rządził do śmierci, do roku 1862, wpuścił do kraju trochę świeżego powietrza. Otworzył granice, zorganizował handel zagraniczny, zaniechał prześladowań politycznych, przywrócił zniesioną przez Francię hierarchię kościelną i zbudował pierwszą w Ameryce Południowej kolej. Za jego rządów zapanował w kraju dobrobyt, a oświata szerzona w 340 szkołach, stanęła – jak na owe czasy i miejsce – na wysokim poziomie. Wprawdzie ludność nie nazywała go jak poprzednika wielkim panem, ale bądź co bądź nazywała go carai człowiekiem – panem, a więc z respektem i szacunkiem. W swoich zapędach modernizowania kraju dobrał się (1848 r.) do wspólnot guarańskich, istniejących w północno-wschodniej części kraju. Ogłosił je jako miasta wolne, co w praktyce znaczyło (…) wyzucie Guaran z wiekowego dorobku i skazanie na życie w rozproszeniu.
