Section: Francisco Macías Nguema / O Nguemie
Autor: Andrzej Polkowski, Kościół w Gwinei w: Jan Paweł II w Afryce, Instytut Wydawniczy Pax, Warszawa, 1985, s. 440

Słabo rozwinięty rolniczo kraj (...) doprowadzony został do zupełnej ruiny pod rządami dyktatora Maciasa Nguyema, który (...) zlikwidował wszystkie partie polityczne (...). Popierany przez fanatyczny szczep Fan jako "Wielki Czarownik", ogłosił się "synem bożym" i wprowadził kult własnej osoby, zamieniając cały kraj w prywatną własność, a ludzi w swoich niewolników. Zlikwidował praktycznie inteligencję, szkolnictwo i służbę zdrowia. Doprowadził do emigracji jednej trzeciej emigracji. Tysiące ludzi wymordowano, tysiące osadzono w więzieniach. Szaleńczym zamiarem Maciasa było przekształcenie Kościoła katolickiego w ośrodek własnego kultu. Nakazał uczyć dzieci znaku krzyża "w imię ojca Maciasa" (...). Żądał, aby jego portrety wisiały przy głównych ołtarzach. Wobec stanowczej odmowy ze strony duchowieństwa, kościoły zostały pozamykane i pozamieniane na magazyny, a księża spotykali się z ciężkimi represjami.
