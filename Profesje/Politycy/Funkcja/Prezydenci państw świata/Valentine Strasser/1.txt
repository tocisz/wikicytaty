Section: Valentine Strasser / O Valentine’ie Strasserze
Autor: Riccardo Orizio, Diabeł na emeryturze. Rozmowy z siedmioma dyktatorami, tłum. Janusz Ruszkowski, Zysk i S-ka Wydawnictwo, Poznań 2004, ISBN 8372984662, s. 11–12.

Kiedy po raz pierwszy spotkałem się ze Strasserem, był jednym z wielu żyjących w Londynie bezdomnych Afrykanów. Czasem sypiał w mieszkaniu jednej ze swoich przyjaciółek, czasem u któregoś ze znajomych w Sierra Leone. Często korzystał z gościnności urzędnika ambasady sierraleońskiej, którego sam przed laty mianował, a który nie zapomniał, komu zawdzięczał możliwość pracy w Europie. Kiedy Strasser był prezydentem, Sierra Leone było krajem płynącym krwią, bronią i diamentami, ale przystojnego Valentine’a zajmowała tylko krew i broń. Nigdy nie miał nawet konta w banku. Najcenniejszą rzeczą, jaką posiadał, była mieniąca się koszula od Versacego, w której wyglądał, jak gdyby wybierał się właśnie na dyskotekę.
