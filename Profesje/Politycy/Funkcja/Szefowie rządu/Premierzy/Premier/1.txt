Section: Premier
Autor: Tadeusz Peiper, Na przykład, 1931
Źródło: Kazimierz Wyka, Rzecz wyobraźni, Państwowy Instytut Wydawniczy, Warszawa 1977, s. 294.
Zobacz też: bieda

Kraj jest przecie bogaty,
mamy zboże i kwiaty,
mamy węgiel i naftę, i miedź,
a my ciągle musimy
bać się lata, jak zimy,
bo nie mamy gdzie sypiać, co żreć.

Kiedy premier nasz rączy
bezrobocie zakończy
i bezdomność, i głód, i ból rzesz?
O to boli cię głowa?
Wszak esencja octowa
niesie wieść ci, a jaką, to wiesz.
