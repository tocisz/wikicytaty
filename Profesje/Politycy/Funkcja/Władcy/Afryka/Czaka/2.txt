Section: Czaka / O Czace i jego rządach
Autor: Henry Fynn, The Annals of Natal: 1495–1845 (zebrał John Bird), cyt. za: Shelley Klein, Najgroźniejsi dyktatorzy w historii, tłum. Jolanta Sawicka, wyd. Muza, Warszawa 2008, ISBN 9788374953238, s. 36.

Na gołej głowie nosił opaskę ze skóry wydry, w którą powtykane były pęki niezwykłych ciemnoczerwonych piór, a na przedzie sterczało pionowo pojedyncze, długie na ponad pół metra, lśniące pióro niebieskiego żurawia. Z ramion i klatki piersiowej zwisały mu frędzle blisko dziesięciocentymetrowej długości z „ogonów” spreparowanych z futra cętkowanej żenety i niebieskoszarej małpy. Z bioder prawie do kolan, całkowicie owijając ciało, zwieszał się kilt z niezliczonej ilości podobnych „ogonów” z tychże samych futer.
