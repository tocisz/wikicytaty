Section: Radama II / O Radamie II
Autor: Helmut Werner, Tyranki. Najokrutniejsze kobiety w historii, Wydawnictwo Jeden Świat, Warszawa 2005, tłum. Monika Gajowa, ISBN 8389632241, s. 218.

Lud bardzo kochał księcia Rakoto, który próbował zapobiegać okrutnym karom i egzekucjom. Był zawsze gotów wysłuchać krewnych osoby skazanej. Nawet w nocy budzono go, aby poprosił matkę o wstrzymanie egzekucji przewidzianej na następny dzień. Jeśli matka nie chciała go wysłuchać, szedł na miejsce stracenia i niepostrzeżenie przecinał skazańcowi więzy, zachęcając do ucieczki. Mimo iż natychmiast donoszono o tym królowej, Ranavalona nie podejmowała żadnych kroków przeciwko swemu ukochanemu synowi. Zarządziła jedynie, aby egzekucje odbywały się w największej tajemnicy.
