Section: Mwambutsa IV / O Mwambutsie IV
Autor: Olgierd Budrewicz, Równoleżnik zero, Państwowe Wydawnictwo "Iskry", Warszawa 1971, s. 173-174.

Nie można natomiast powiedzieć, by w Burundi król piechotą chodził. Mwami Mwambutsa IV dysponuje parkiem kilku luksusowych francuskich samochodów, opatrzonych w miejsce numeru piękną koroną i pojedynczą cyfrą. Król przeniósł swą siedzibę z Kitegi do Bujumbury i tu można niekiedy zobaczyć tego pięćdziesięcioletniego pana o fryzurze Yula Brynnera. Monarcha jest kawalerem orderu Leopolda II, ubiera się chętnie w belgijski mundur generalski, ale z dawnymi władcami tego kraju ma swoje osobiste i publiczne porachunki. Chodzi przede wszystkim o stratę pierworodnego syna, Louisa Rwagasore, który padł ofiara zamachu w październiku 1961 roku. (...) Z autorytetem królewskim liczyli się zarówno kolonizatorzy niemieccy, jak i belgijscy.
