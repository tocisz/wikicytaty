Section: Totmes III / O Totmesie III
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 33–34.

(…) Zebrał on wielką armię i wyruszył z nią do Azji, zabijając po drodze tylu tubylców, ilu tylko zdołał, i kradnąc im tyle dóbr, że Egipt przez kolejne parę lat miał dosłownie opływać we wszelkie bogactwa. Tutmozis III może być zatem uznany za jednego z pierwszych propagatorów internacjonalizmu, bo zupełnie samodzielnie wymyślił, że można udać się do innych krajów i tam zabijać miejscowych mieszkańców. W sumie podjął on aż 17 wypraw do Azji i chyba wreszcie go to znudziło, bo przez ostatnich dwanaście lat życia poprzestał już tylko na wznoszeniu kolejnych obelisków ku swej czci i spisywaniu swoich własnych wspomnień na ścianach, z rzadka tylko wyprawiając się przeciwko Nubijczykom, aby zabić kilku z nich, zapewne po to, by zupełnie nie wyjść z wprawy i aby właściwie wychować swego małego wnuka, Tutmozisa IV. Z powodu opisanych tu działań wielu uczonych uznaje Tutmozisa III za największego ze wszystkich faraonów. Znajdziecie go też we wszystkich rankingach najważniejszych postaci w historii świata.
