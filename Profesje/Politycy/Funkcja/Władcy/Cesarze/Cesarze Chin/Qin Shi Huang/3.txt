Section: Qin Shi Huang / O Qin Shi Huangu
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, wyd. Świat Książki, Warszawa 2010, ISBN 9788324715480, s. 16.

Qin Shi Huang był twórcą pierwszego, zunifikowanego chińskiego imperium, które powstało po "okresie walczących królestw". Do 221 r. p.n.e. udało mu się podbić ostatnie rywalizujące ze sobą królestwa na terenie Chin i ogłosić się najwyższym władcą w państwie - Pierwszym Cesarzem. Był on wybitnym, bezwzględnym mężem stanu i zdobywcą, obsesyjnie dążącym do wyznaczonych sobie celów, nękanym przez napady szaleństwa, mającym skłonności sadystyczne i cierpiącym na paranoję. Sposób rządzenia Qin Shi Huanga szybko uległ degeneracji i przerodził się w brutalną i krwawą tyranię. Choć w Chinach Pierwszy Cesarz miał zawsze opinię tyrana, przewodniczący Mao Zedong, inny bezwzględny dyktator, właśnie z nim się utożsamiał i przedstawiał go jako swego wielkiego poprzednika.
