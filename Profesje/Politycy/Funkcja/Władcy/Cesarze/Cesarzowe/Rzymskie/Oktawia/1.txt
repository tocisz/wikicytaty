Section: Oktawia / O Oktawii
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 78.

Oktawia, pierwsza małżonka Nerona, była córką cezara Klaudiusza, ale najwyraźniej nie była w stanie zadowolić swego męża. Należała ona do tych, które długo zachowują urazy. Miała więc za złe Neronowi, że otruł jej młodszego brata, Brytannika. W końcu Neron odsunął ją od siebie, a potem nakazał zadusić podczas kąpieli w łaźni parowej, po czym poślubił Poppeę.
