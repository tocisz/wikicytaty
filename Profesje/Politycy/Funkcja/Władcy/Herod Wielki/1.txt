Section: Herod Wielki / O Herodzie Wielkim
Autor: profesor Jolanta Młynarczyk
Źródło: Marcin Jamkowski, Herodów dwóch (wywiad z profesor Jolantą Młynarczyk), „Newsweek”, 52/2014-1/2015, 22 grudnia 2014–4 stycznia 2015, s. 24.

Budownictwo było największą pasją Heroda. Architektura, jaką po sobie pozostawił, nie ma sobie równych w Palestynie. Budował bajeczne pałace. Stawiał całe miasta. Założył Cezareę, która była mniejszą kopię Aleksandrii. Zbudował ją, prawdę mówiąc, dla siebie. W Jerozolimie wśród Żydów nie czuł się dobrze, chętnie więc uciekał do tego swojego nadmorskiego okna na świat.
