Section: Helena Trojańska / O Helenie Trojańskiej
Autor: Jerzy Besala, Piękne Heleny boskie i fatalne, wyd. Bellona, Warszawa 2016, s. 26–27.

Postać Heleny, a także uczucie do niej Parysa i Menelaosa kazały Grekom zastanowić się nie tylko nad istotą miłości, ale i nałożeniem na nią represji. Helena bowiem zaczęła w oczach niektórych autorów antycznych uosabiać przewrotność i zmienność kobiecą. Nikt wówczas nie zauważył, że manipulacja i trucizna stosowane przez panie są odpowiedzią kobiet na przemoc bezwzględnych mężczyzn. Helena wykorzystywała jedną i drugą broń kobiecą, mając dodatkowo w zanadrzu trzecią, najważniejszą – nieprzemijającą urodę.
