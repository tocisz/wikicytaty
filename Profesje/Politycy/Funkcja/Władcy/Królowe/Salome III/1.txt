Section: Salome III / O Salome III
Autor: Lloyd C. Douglas, Szata, Instytut Wydawniczy PAX, Warszawa 1998, ISBN 83-211-0966-7, tłum. Maria Skibniewska, s. 380.

Paulus przyznał, że otoczenie Heroda to banda łajdaków, nie wyłączając niepoprawnej córki tetrarchy, Salome. Niebezpieczna żmija - mówił legat - z jej namowy Herod zamordował kilku ludzi; przy tym jej rozwiązłość nie zna granic. Paulus zaśmiał się nieprzyjemnie i dodał, że Salome przynajmniej może łatwo wytłumaczyć, skąd się wzięły jej talenty, bo jej ojca - jeśli Herod jest naprawdę jej ojcem - nawet Sanhedryn nie szanuje, a matka słynie z rozpusty. Prychnął pogardliwie i znów sięgnął po wino, żeby co prędzej wypłukać z ust niesmak, jakim go napełniło wspomnienie tych osób.
