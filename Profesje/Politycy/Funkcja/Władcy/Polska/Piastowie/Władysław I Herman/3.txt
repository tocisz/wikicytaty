Section: Władysław I Herman / O Władysławie I Hermanie
Autor: Szymon Kobyliński, Tajemnice pocztu Matejki, Instytut Wydawniczy Nasza Księgarnia, Warszawa 1984, s. 28.

Jak ktoś, kto cierpi na jąkanie, zatnie się na głosce „p” i ani rusz dalej, tak mnie zacina się pamięć przy Władysławie Hermanie. Ilekroć go spotkam, znów nic o nim nie wiem, znowu z niczym go nie kojarzę. Muszę od początku sięgać po podręczniki, notki encyklopedyczne, lektury i inne pomoce, by ponownie wyszukać w nich, kto on właściwie zacz, o co tam z nim szło, jaką miał dziejową otoczkę.
