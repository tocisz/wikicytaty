Section: August III Sas / O Auguście III Sasie
Autor: Michał Ogórek, Poczet królów polskich, Agencja Wydawnicza Grobla IV, Gdańsk 2007, ISBN 9788392274940, s. 81.

August III Sas był władcą Saksonii, kraju, od którego w języku polskim pochodzi jedno słowo, ale za to bardzo popularne – „saksy”, czyli zarobkowe wyjazdy do pracy. Tak się składa, że August III jako król saski udał się na saksy do Polski. (…) Przebywając na obczyźnie, czyli w Polsce, August III Sas prowadził życie jak na zagranicznej delegacji, a więc „jadł, pił i popuszczał pasa”, ale nie stronił też od wszelkich innych rozrywek. Ponieważ nie miał gdzie chodzić w Warszawie do teatru, to go sobie zbudował. Na swą koronację w Krakowie August III Sas zamówił kantatę u samego Jana Sebastiana Bacha. Były to jego najlepsze organy, ponieważ organy państwowe nawet nie umywały się do tych muzycznych. Tak że najlepszy w jego panowaniu okazał się akompaniament.
