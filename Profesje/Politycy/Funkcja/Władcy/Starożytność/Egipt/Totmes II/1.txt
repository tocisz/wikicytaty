Section: Totmes II / O Totmesie II
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 26.

(…) Hatszepsut poślubiła swego przyrodniego brata, Tutmozisa II, aby wzmocnić jego pozycję na tronie, jako że w przeciwieństwie do niej jego pochodzenie można było określić jako królewskie jedynie z jednej strony. Tutmozis II był bowiem synem Tutmozisa I i jakiejś przybłędy, co Hatszepsut od czasu do czasu z całą pewnością uprzejmie mu przypominała. On zaś był tylko słabowitym, zniewieściałym młodzieńcem o pryszczatej cerze, zdecydowanie najsłabszym z Tutmozisów. Na szczęście Hatszepsut odnalazła w sobie umiejętności przywódcze i razem mieli dwie córki, Neferure i Meritre-Hatszepsut.
