Section: Winston Churchill / O Winstonie Churchillu
Autor: Stanisław Cat-Mackiewicz, Zielone oczy, Universitas, Kraków 2012, s. 153–154

Churchill wyraźnie pogardzał narodem polskim, był niewątpliwym sprawcą wielu naszych nieszczęść, prowadził w stosunku do nas politykę oszukańczą i haniebną, a oto będę pisał o nim z podziwem. Wielki, silny, bezwzględny, odważny. Wierny sługa swego króla, jak to słusznie sam o sobie pisze; wobec sojusznika cyniczny, wobec wroga okrutny.
