Section: Jorge Alessandri / O Jorge Alessandrim
Autor: Josif Ławriecki, Salvador Allende, tłum. Ignacy Bukowski, Wydawnictwo Literackie, Kraków 1976, s. 77-78.

Prawicowi konserwatyści i liberałowie jako swego kandydata wysunęli drugiego z synów "Lwa z Tarapaca", Jorge Alessandriego, bankiera i człowieka interesu, formalnie "niezależnego", w rzeczywistości reprezentującego wielki kapitał, ściśle związany z interesami monopoli amerykańskich. Wystarczy powiedzieć, że dom Jorge kontrolował 36 towarzystw akcyjnych i 16 towarzystw ubezpieczniowych. Na Alessandriego miało pracować imię jego ojca, któremu na przestrzeni kilkudziesięciu lat prasa burżuazyjna wyrabiała sławę "przyjaciela prostych ludzi". (...) Jorge Alessandri, niebezpodstawnie uważając Allende za swego głównego rywala, uciekł się do broni tradycyjnej w walce z lewicą - zastraszanie wyborców okropnościami komunizmu. Równocześnie "Lewek" zapewniał, że będzie prowadził niezależną politykę zagraniczną, strzec swobód demokratycznych, walczyć z inflacją i podnosić stopę życiową mas pracujących. Alessandri dysponował ogromnymi środkami na prowadzenie kampanii wyborczej. Do jego dyspozycji stała rozgałęziona prasa burżuazyjna, radio i telewizja. Zwolennicy "Lewka" szeroko stosowali system przekupywania wyborców i fałszowali spisy wyborcze.
