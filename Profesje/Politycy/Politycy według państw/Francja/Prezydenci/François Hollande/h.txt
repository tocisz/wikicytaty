Section: François Hollande / O François Hollandzie
Autor: Jakub Majmurek, http://krytykapolityczna.pl/swiat/hamon-zwyciezca-bez-szans/ Hamon – zwycięzca bez szans?, krytykapolityczna.pl, 30 stycznia 2017.

Prezydentura François Hollande’a powszechnie oceniana jest w niej [Partii Socjalistycznej] jako porażka. Notowania prezydenta były pod koniec zeszłego roku tak niskie, iż uznał on, że nie ma szans na reelekcję i postanowił o nią nie walczyć. (…) Hollande wygrywał w 2012 roku wybory obiecując Francji ucieczkę od polityki austerity, koniec z dwucyfrowym bezrobociem, pracę dla młodych, połączenie rozwojowych impulsów z zachowaniem francuskiego modelu społecznego i walką o większą równość ekonomiczną. Nowy, socjalistyczny prezydent miał być także przeciwwagą dla lubującego się w luksusie i przyjaźniach z oligarchami Sarkozy’ego. Z tych nadziei nie zostało dziś wiele.
