Section: Miguel Ydígoras Fuentes / O Miguelu Ydígorasie Fuentesie
Autor: Robert Czarkowski, Wróciłem z piekła (spisał i oprac. Błażej Kusztelski), Oficyna Wydawnicza G&P, Poznań 2000, ISBN 83-7272-019-3, s. 48.

W Miami mieszka zresztą mnóstwo obywateli Ameryki Środkowej. Wielu z nich zapraszało mnie do swoich krajów. Na przykład gościł mnie Miguel Ydigoras Fuentes, były prezydent Gwatemali i właściciel ziemski, który opowiadał mi o tym, jak na terenie jego posiadłości szkolono ochotników kubańskich przed inwazją w Zatoce Świń. Pan Miguel był człowiekiem dużo starszym ode mnie, ale wzbudził moją wielką sympatię. Sporo dyskutowaliśmy o polityce. Chciałem napisać książkę o sytuacji politycznej i ekonomicznej w Ameryce Środkowej, a jednocześnie założyć jakiś interes. Byłem częstym gościem w jego domu.
