Section: Ramón Mercader / O Ramónie Mercaderze
Autor: Wiktor Suworow, Alfabet Suworowa, Dom Wydawniczy Rebis, Poznań 2014, ISBN 9788378186427, s. 232.

Mercader był fanatykiem. Wiedział, że podjął się misji samobójczej. Trocki miał uzbrojoną ochronę i było niemal pewne, że zabójca zginie z jej rąk. Stało się co prawda inaczej – został oddany w ręce policji i przesiedział dwadzieścia lat w więzieniu – ale on był przekonany, że idzie na pewną śmierć. Postanowił się poświęcić dla komunizmu. Co ciekawe, gdy w 1960 roku przyjechał do Związku Sowieckiego, a było to już za rządów Chruszczowa, był fetowany jak bohater narodowy. Nadano mu najwyższe odznaczenia państwowe. Na koniec jeden ciekawy szczegół – Mercader mógł Trockiego zastrzelić, miał zresztą przy sobie pistolet. Znacznie łatwiej również zabić człowieka z broni palnej. Po prostu naciska się język spustowy i robota wykonana. Rozłupanie komuś czaszki czekanem wymaga zaś żelaznych nerwów. To rzecz bardzo nieprzyjemna, nawet dla komunisty. Moim zdaniem to nie Mercader wybrał więc sposób egzekucji Trockiego. Zrobił to Stalin.
