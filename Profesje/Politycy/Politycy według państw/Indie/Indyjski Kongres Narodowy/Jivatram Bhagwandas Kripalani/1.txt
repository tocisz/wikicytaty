Section: Jivatram Bhagwandas Kripalani
Opis: orędzie do narodu, 15 sierpnia 1947.
Źródło: Ija Lazari-Pawłowska, Gandhi, Wiedza Powszechna, Warszawa 1967, str. 48.

Rewolucja, która spowodowała narodziny wolności w naszym kraju, nie ma precedensu w historii świata. Nigdy jeszcze podobnie wielkie wydarzenie, dokonujące tak radykalnych zmian w losach milionów ludzi, nie nastąpiło prawie bez przelewu krwi i gwałtu. Oto jest triumf nie jednej brutalnej siły nad drugą, lecz triumf ducha wolności i szlachetności nad zaślepioną chciwością imperializmu.
