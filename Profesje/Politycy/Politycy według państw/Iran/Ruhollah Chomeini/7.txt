Section: Ruhollah Chomeini / O Ruhollahu Chomeinim
Autorka: Ludwika Włodek, http://wyborcza.pl/1,76842,6220450,Chomeini_wykiwal_wszystkich.html?as=3&startsz=x wyborcza.pl, 2 lutego 2009

Nazywano go imamem. Skojarzenie było jasne – z dwunastym imamem zwanym Mahdim. Ten żyjący jakoby w IX wieku potomek kalifa Alego, zięcia proroka, zniknął wtedy, by powrócić kiedyś na ziemię.
Liberalna i lewicowa inteligencja nie przypisywała Chomeiniemu cech nadprzyrodzonych, ale wszyscy: nacjonaliści z Frontu Narodowego, mułłowie, komuniści z irańskiej nielegalnej partii Tudeh, mudżahedini ludowi i fedajni, wierzyli, że pod przywództwem ajatollaha zbudują nowe, sprawiedliwe społeczeństwo.
