Section: Erich Bauer / O Erichu Bauerze
Autor: Mosze Bahir, Transport w: Sobibór z serii Żydzi polscy, op. cit., s. 13.

Obóz III był odizolowany od reszty. Przez ogrodzenie i kępy sosen, które otaczały go ze wszystkich stron, nikt nie mógł podejrzeć, co się działo w środku. Widzieliśmy jedynie dach „łaźni”, który wystawał ponad linę ogrodzenia. Obserwować też mogliśmy więc morderczą pracę Oberscharführera Bauera, który zwykł stawać na dachu tego budynku i przez okienko zaglądać do komór śmierci. Wszyscy zdawaliśmy sobie sprawę z tego, co dzieje się wewnątrz. Wiedzieliśmy, że Bauer patrzy przez okno, aby kontrolować ilość śmiercionośnego gazu, który sączył się przez przewody mające kształt zwyczajnych pryszniców. Patrzył na duszące się ofiary i decydował, czy przepływ gazu powinien zostać wzmożony czy przerwany. Bauer był świadkiem ich konania. Na jego rozkaz uruchamiano urządzenie, które otwierało podłogę „łaźni”, aby ciała spadały do wózków, którymi początkowo transportowano je do masowych mogił; później zaś do pieców kremacyjnych.
