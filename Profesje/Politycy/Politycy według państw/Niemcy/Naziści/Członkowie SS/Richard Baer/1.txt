Section: Richard Baer / O Richardzie Baerze
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 161–162.

Baer był obrotny, umiał dobrze mówić i potrafił postawić na swoim. Z szefami grup urzędów i urzędów obchodził się tak zręcznie, aby im się nie narazić. Ponieważ wiadomość o pozycji Baera u Pohla szybko się rozeszła, przeto każdy, kto chciał cokolwiek uzyskać u Pohla, starał się – niezależnie od zajmowanego stanowiska – przypodobać Baerowi. W wyniku tego stał się on ponad miarę zepsuty powodzeniem, żądny władzy oraz przesądny. Zaczął nawet działać na własną rękę. Pohl miał jednak do niego pełne zaufanie i nazywał go swoim przyjacielem. Próby zwrócenia uwagi Pohla na machinacje Baera nie udawały się, a nawet uderzały rykoszetem w działającego w dobrej wierze doradcę. Również Glucks i Maurer później żałowali, że zaproponowali Baera na stanowisk adiutanta, a następnie nawet na następcę Liebehenschla.
