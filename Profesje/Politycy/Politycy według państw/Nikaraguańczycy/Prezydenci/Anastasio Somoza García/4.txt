Section: Anastasio Somoza García / O Anastasio Somozie Garcíi
Autor: Eduardo Galeano, Otwarte żyły Ameryki Łacińskiej, Wydawnictwo Literackie, Kraków 1983, tłum. Marek Majchrzak, Irena Majchrzakowa, s. 112.

Rządził Nikaraguą przez ćwierć wieku, po czym jego synowie otrzymali w spadku urząd prezydencki. Zanim jeszcze przepasał swą pierś prezydencką wstęgą, udzielił sobie wysokich odznaczeń państwowych: Krzyż Odwagi, Medal Zasługi i Prezydencki Medal Zasługi. Będąc już u władzy prowokował masakry i organizował igrzyska, na których jego żołnierze, przebrani za Rzymian, występowali w hełmach i sandałach. Został głównym producentem kawy w państwie. Uprawiał ją w swoich czterdziestu sześciu gospodarstwach, zaś w pięćdziesięciu jeden hacjendach zajmował się hodowlą bydła. W czasie długich lat, gdy sprawował władzę, nie zbywało mu na niczym, toteż z niejakim rozrzewnieniem wspominał młodzieńcze lata, gdy zmuszony był fałszować złote monety, aby móc się bawić.
