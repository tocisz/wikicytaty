Section: Wiesław Chrzanowski / O Wiesławie Chrzanowskim
Autor: Jarosław Kurski, http://wyborcza.pl/1,75478,11649337,Jaroslaw_Kurski__Chrzanowski_byl_moim_ideowym_patronem.html#ixzz1thpyHpqY Chrzanowski był moim ideowym patronem, wyborcza.pl, 1 maja 2012

W naszym odczuciu swą postawą i całym życiem uosabiał wszystko to, co w myśli Romana Dmowskiego było najwartościowsze. Był krytycznym patriotą. Odrzucał insurekcyjno-romantyczną tromtadrację. Pozostawał politycznym realistą, ale nie za cenę moralnych kompromisów. Kochał Polskę, ale jej nie idealizował. Miał szacunek dla innych nacji. Wiesław Chrzanowski odrzucał natomiast to, co w endeckiej tradycji było nie do zaakceptowania – antysemityzm i narodowy szowinizm. Innymi słowy, miał te wszystkie cechy człowieka prawicy, których dzisiejszej polskiej prawicy brakuje: umiar, tolerancję, kulturę debaty, szacunek dla adwersarza, intelektualną uczciwość.
