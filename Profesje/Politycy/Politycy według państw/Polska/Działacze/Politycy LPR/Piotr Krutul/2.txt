Section: Piotr Krutul
Źródło: http://orka2.sejm.gov.pl/Debata4.nsf/5c30b337b5bc240ec125746d0030d0fc/f5fd0792acdec620c125747900332165?OpenDocument Wystąpienie na posiedzeniu Sejmu, 8 września 2004

Czy można nie poprzeć projektu tej ustawy, który owszem daje – niektórzy tu już przeliczali–8 zł miesięcznie emerytom, 6 zł miesięcznie rencistom, a po przeliczeniu na dniówki–28 gr? I pytanie do rządu: Czy to są kwoty netto, czy brutto? Czy od tych funduszy, od tych 8 zł fiskus będzie jeszcze pobierał podatek? Jeżeli będzie pobierał podatek, to proszę odpowiedzieć Wysokiej Izbie, emerytom i rencistom, którzy nas słyszą: Jak wysoką ostatecznie sumę w latach 2005, 2006 otrzyma emeryt i rencista miesięcznie i po przeliczeniu ile to jest na dzień? Czy to będzie 20 gr, czy poniżej 20 gr? Jaka inflacja jest planowana w latach 2005, 2006? Bo jeżeli będziemy mieli inflację powyżej 10%, to on w ogóle tego nie otrzyma. A jeżeli będzie na poziomie 4%, to o ile zmniejszy się ta wysokość, o której mówimy?
