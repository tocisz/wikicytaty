Section: Ludgarda Buzek / O Ludgardzie Buzek
Autor: Jerzy Buzek
Źródło: „Pani”, 2000, cyt. za: Witold Filler, Od Pierwszych Dam do Dody Elektrody. Sławne żony sławnych mężów, op. cit., s. 38.

Jej wielką zaletą jest to, że potrafi uważnie słuchać innych, a zwykle ludzie wolą sami dużo mówić. Nadaje się więc na powiernicę cudzych tajemnic. Wolałbym jednak, żeby częściej zwierzała mi się także z tego, co ją gnębi czy niepokoi. Czasem robi to trochę za późno. Gdyby chętniej dzieliła się swoimi problemami, byłoby to z korzyścią dla nas obojga.
