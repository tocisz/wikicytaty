Section: Leszek Balcerowicz / O Leszku Balcerowiczu
Autor: Jarosław Dobrzański, http://przeglad-tygodnik.pl/pl/artykul/jaroslaw-dobrzanski-ideologia-ekonomiczna-leszka-balcerowicza Ideologia ekonomiczna Leszka Balcerowicza, „Przegląd” nr 14/2011

Leszek Balcerowicz pozuje na uczonego, domaga się naukowych argumentów, żąda cytatów z literatury przedmiotu. Można odnieść wrażenie, że ekonomia jest dla Balcerowicza nauką o takim samym statusie jak geometria i że każde prawdziwe stwierdzenie, nawet najbardziej zdroworozsądkowa obserwacja faktów, musi znaleźć potwierdzenie w jakiejś uprzednio wydanej książce. Tymczasem pożyczanie pieniędzy w komercyjnym banku na wysoki procent i umieszczanie ich w prywatnym funduszu, z którego trzeba jeszcze je wykupić, nazywa on inwestowaniem. Uzna to za absurd dopiero wtedy, gdy przeczyta o tym w literaturze naukowej.
(…) Czy nie jest zastanawiające, że kiedy Balcerowicz sięga po książeczkę do logiki, nie może to być normalny podręcznik, tylko literatura walcząca? Dla mnie nie jest. Tak jak książeczka Whyte’a, publicystyka Balcerowicza to ideologia, a nie nauka.
(…) Można odnieść wrażenie, że w interesie mediów i skupionych wokół nich ludzi leży, by za najwyższy autorytet w sprawach gospodarczych w kraju uznawany był Leszek Balcerowicz, jako jedyna instancja powołana (na razie nieformalnie) do wydawania ostatecznych werdyktów. To wymaga, by jego głos był stale wzmacniany. Dlatego wykreowane zostało pewne środowisko ze świata biznesu korporacyjnego, podtrzymujące te werdykty powagą instytucji, które za nim stoją. W istocie mamy tu do czynienia z przykładem konformistycznego myślenia grupowego.
