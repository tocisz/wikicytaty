Section: Mariusz Kamiński (ur. 1965)
Źródło: http://wiadomosci.wp.pl/kat,1342,title,Mafijne-pieniadze-w-PO-narkotyki-korupcja,wid,13431284,wiadomosc_prasa.html „Mafijne pieniądze w PO, narkotyki, korupcja”, wp.pl, 22 maja 2011
Zobacz też: Mirosław Drzewiecki, Platforma Obywatelska

Tym świadkiem jest Piotr K., pseudonim Broda. Podczas spotkań prokuratorów Prokuratury Apelacyjnej w Katowicach i przedstawicieli kierownictwa CBA zostaliśmy poinformowani, iż kandydat na świadka koronnego Piotr K. złożył zeznania obciążające urzędującego wówczas ministra sportu Mirosława Drzewieckiego. Z zeznań tych miało wynikać, że Drzewiecki utrzymywał przestępcze kontakty z gangsterami z grupy pruszkowskiej. Sprawa dotyczyła jego zaangażowania w proceder legalizowania pieniędzy mafii, czyli prania brudnych pieniędzy. Z informacji tych wynikało również, że część tych środków została przeznaczona na nielegalne finansowanie Platformy Obywatelskiej. Warto zwrócić uwagę, że w pierwszych latach XXI w., a tego okresu dotyczą zeznania, PO dopiero rozpoczynała działalność, nie dysponowała funduszami pochodzącymi z budżetu państwa, a Drzewiecki był jej skarbnikiem.
