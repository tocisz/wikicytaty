Section: Mariusz Kamiński (ur. 1965) / O Mariuszu Kamińskim
Autor: Cezary Michalski, http://www.krytykapolityczna.pl/felietony/20151119/expose-rozwijajace-sie-w-czasie Exposé rozwijające się w czasie, krytykapolityczna.pl, 19 listopada 2015.

Przypomnijmy, że Kamiński, kiedy był szefem CBA, operacyjnemu rozpracowaniu i prowokacjom poddał środowisko PO, czyli głównej partii opozycyjnej wobec PiS w roku 2006 i 2007, a także środowisko SLD, czyli historycznych wrogów Ligi Republikańskiej. Kamiński zajął się też środowiskiem Samoobrony, pozostającej wówczas w koalicji z PiS, gdyż Kaczyński postanowił Samoobronę od Andrzeja Leppera przejąć. Kamiński był w tym procesie batem, podczas gdy marchewką machał Adam Lipiński, kiedy np. obiecywał Renacie Beger pomoc finansową z Prezydium Sejmu i wycofanie zarzutów, którymi zajmowała się całkowicie wówczas zawisła od Ziobry prokuratura. Było to tzw. dojadanie politycznych przystawek, w wyniku czego Kaczyński faktycznie zdołał przejąć część posłów Samoobrony i część posłów LPR.
