Section: Jan Olszewski
Opis: o transformacji ustrojowej od 1989 i powstrzymaniu nadużyć w prywatyzacji polskiej gospodarki i podziale majątku narodowego.
Źródło: http://archiwum.rp.pl/artykul/1389913-Wracamy-do-podstawowych-wartosci.html Wracamy do podstawowych wartości, rp.pl, 10 listopada 2018.

W kwestii transformacji ustrojowej byłem zwolennikiem zupełnie innej drogi. Forma transformacji nie była właściwa. Mówię o porozumieniu z komunistami, a przede wszystkim o podzieleniu majątku narodowego, o sposobie jego przejęcia. Można powiedzieć, że było to wywłaszczenie Polaków z ich wspólnej własności. Bo cokolwiek powiemy o tzw. własności socjalistycznej – majątku państwowym z okresu PRL – to przecież był to majątek wypracowany przez całe społeczeństwo. Prawo do niego zachowali wszyscy, którzy w tamtych czasach żyli.
