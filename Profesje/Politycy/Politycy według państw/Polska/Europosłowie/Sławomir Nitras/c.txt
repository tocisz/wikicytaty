Section: Sławomir Nitras
Opis: wystąpienie na 43. posiedzeniu Sejmu RP z wnioskiem o przerwę i zwołanie Konwentu Seniorów.
Źródło: http://www.sejm.gov.pl/Sejm8.nsf/wypowiedz.xsp?posiedzenie=43&dzien=2&wyp=264&type=A&symbol=WYPOWIEDZ_POSLA&id=274 posiedzenie Sejmu nr 43, sejm.gov.pl, 8 czerwca 2017.

Panie Marszałku! Zwracam się z prośbą, z wnioskiem o przerwę i zwołanie Konwentu Seniorów, bo uważam, że Konwent Seniorów powinien zająć się tą kwestią. Tu stają posłowie, którzy upominają się o prawa obywateli polskich, którzy są zatrzymywani, aresztowani, bo bronią lasów. Stają posłowie, którzy wychodzą na mównicę i bronią polskiej konstytucji, bronią niezależności sądów. Pan im to prawo ogranicza. Czasami odnoszę wrażenie, że gdyby tu w obronie konstytucji położył się Rejtan, to pan mu powiedziałby, że to nie jest ten punkt porządku obrad. W ten sposób, tak pan traktuje Sejm. Chodzi o poważniejsze sprawy niż regulamin, chodzi o polską konstytucję, chodzi o niezależność sądów i chodzi o wolności obywatelskie. Dlatego żądam, żeby Prezydium Sejmu się zebrało i oceniło sposób prowadzenia obrad przez pana marszałka. Regulamin dotyczy bowiem posłów, ale regulamin obowiązuje również marszałka Sejmu.
