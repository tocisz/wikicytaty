Section: Włodzimierz Cimoszewicz
Źródło: http://www.krytykapolityczna.pl/Wywiady/CimoszewiczNauczmysieufacaleniePalikotowi/menuid-1.html rozmowa Michała Sutowskiego, krytykapolityczna.pl, 19 października 2011

PO jak dotąd jest partią kunktatorską, nałogowo uzależnioną od sondaży opinii publicznej, co sprawia, że nie podejmuje spraw nie dostrzeganych przez większość społeczeństwa. A na tym właśnie polega zasadnicza odpowiedzialność rządzących. (…) Wystarczy przypomnienie „poprawki Rockiego” [powszechnie krytykowana zmiana, która umożliwia ograniczenie dostępu do informacji publicznej ze względu na „ochronę ważnego interesu gospodarczego państwa”] czy „kastracji pedofilów”, żeby mieć praktyczny sprawdzian tego, jak dawni liberałowie rozumieją dzisiaj sferę wolności i prawa.
