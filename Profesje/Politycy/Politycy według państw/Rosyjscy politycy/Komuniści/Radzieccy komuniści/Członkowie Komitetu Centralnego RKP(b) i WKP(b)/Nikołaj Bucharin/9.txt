Section: Nikołaj Bucharin / O Nikołaju Bucharinie
Autor: Wiktor Suworow, Alfabet Suworowa, Dom Wydawniczy Rebis, Poznań 2014, ISBN 9788378186427, s. 34

Legendarny przywódca bolszewików, najbliższy współpracownik Lenina, „ulubieniec partii”. Fanatyczny komunista. Aresztowany w roku 1937 podczas procesu pokazowego miotał na siebie najbardziej plugawe obelgi. Nazywał się „zdegenerowanym faszystą”. Nikołaj Bucharin – bo o nim mowa – przyznawał się do niestworzonych zbrodni, do tego, że był szpiegiem krajów kapitalistycznych, że chciał obalić komunizm. Do ostatniej godziny życia pisał łzawe listy do „Koby”, w których zapewniał dyktatora o swojej bezgranicznej lojalności i błagał go o zmiłowanie. Oczywiście nic mu to nie pomogło – dostał kulę w tył głowy. Proces Nikołaja Bucharina stał się symbolem wszystkich moskiewskich procesów pokazowych, podczas których na ławie oskarżonych zasiadali czołowi członkowie partii, byli towarzysze walki Włodzimierza Lenina. Wszyscy o ni zachowywali się równie paskudnie jak Bucharin.
