Section: Stepan Bandera / O Stepanie Banderze
Autor: Artur Górski
Źródło: „Focus Historia” nr 10 (90)/2014 (październik), s. 3.

My, Polacy, nie mamy powodów, żeby lidera ukraińskich nacjonalistów darzyć ciepłymi uczuciami. Wręcz przeciwnie. Choć urodził się, wychował i wykształcił w Polsce, wielu uważa go za jednego z największych wrogów naszego narodu (wystarczy wspomnieć choćby rzeź na Wołyniu). Podobnie oceniany jest w Rosji – już w czasach ZSRR stał się synonimem nacjonalistycznej ortodoksji i skłonności faszystowskich.
