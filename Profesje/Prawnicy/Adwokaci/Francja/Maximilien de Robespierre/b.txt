Section: Maximilien de Robespierre / O Maximilienie de Robespierre’a
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 216

Pośród wszystkich ponurych postaci, jakie pojawiły się podczas wielkiej rewolucji francuskiej 1789 roku, powszechnie znany jest przede wszystkim Maximilien (…) de Robespierre. Być może właśnie dlatego, że jego nazwisko najczęściej kojarzono z terrorem i gilotyną. Można powiedzieć, że dla wielu Robespierre stał się symbolem francuskiej rewolucji. Nieliczni próbowali jednak dogłębnie poznać nie tylko biografię „Nieprzekupnego”, ale także życiorysy pozostałych rewolucjonistów, którzy w niczym mu nie ustępowali. W cieniu pozostaje także inne oblicze dyktatora z Arras – człowieka całym sercem oddanego w walce o dobrobyt klasy pracującej, przywódcy proletariatu. Obraz, który pozostał w pamięci wszystkich, to ostatnie lata Robespierre’a, który daje się porwać wirowi szaleństwa i terroru tych burzliwych czasów, sam zresztą kończąc życie na gilotynie.
