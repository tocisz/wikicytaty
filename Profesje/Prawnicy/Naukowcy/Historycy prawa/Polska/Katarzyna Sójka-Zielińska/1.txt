Section: Katarzyna Sójka-Zielińska
Źródło: Drogi i bezdroża prawa. Szkice z dziejów kultury prawnej Europy, Zakład Narodowy imienia Ossolińskich, Wrocław-Warszawa 2000, ISBN 8304045168, s. 55.

Historia pokazuje, jak łatwo jest przekroczyć barierę dzielącą prawo od bezprawia. Z doświadczeń historycznych czerpiemy drastyczne przykłady zastępowania litery prawa swoistą „aksjologią”. To rewolucja bolszewicka nakazywała sędziom kierować się nie prawem – skazanym na wyrzucenie wraz z wszelkimi burżuazyjnymi przeżytkami epoki caratu – ale „rewolucyjnym sumieniem” bądź też „rewolucyjną świadomością prawną”. Identyczne przesłanki kierowały retoryką i praktyką hitlerowskich trybunałów. W owych straszliwych „czasach pogardy” pogardzano również prawem. Wyroki wydawano nie na podstawie prawa, ale kierując się narodowosocjalistyczną świadomością bądź po prostu „zdrowym odczuciem narodowym” – „gesundes Volksempfinden”…
