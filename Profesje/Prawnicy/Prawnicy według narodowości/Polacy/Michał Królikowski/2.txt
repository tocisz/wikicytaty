Section: Michał Królikowski
Źródło: http://bazhum.muzhp.pl/media//files/Zeszyty_Prawnicze/Zeszyty_Prawnicze-r2004-t4-n1/Zeszyty_Prawnicze-r2004-t4-n1-s191-209/Zeszyty_Prawnicze-r2004-t4-n1-s191-209.pdf O granicach zasady "lex severior retro non agit" w prawie karnym, „Zeszyty Prawnicze UKSW“, 4, 2004, 1, s. 207.

Nadanie zasadzie nieretroaktywności znaczenia podstawowego i bezwzględnego nastąpiło w wizjach państwa prawa rozwijanych przez myślicieli wieku oświecenia, w czasach, kiedy źródłem dostrzegalnego bezprawia stawała się nieograniczona władza absolutna panujących. Ten sam powód, z którego do tej pory nadawano zasadzie nieretroaktywności zakres ograniczony - zadecydował o postulowaniu jej podstawowego i bezwzględnego charakteru w odpowiedzi na rażące nadużycia władzy państwowej. W późniejszym czasie pozytywizm prawny podchwycił ten kierunek zabsolutyzowanego pojmowania zasady nieretroaktywności, odrywając go jednakże od wskazanego kontekstu powstania. Doszło w ten sposób do deformacji zasady nieretroaktywności, a w dalszym rozwoju do utożsamiania jej z zasadą sprawiedliwości, ochroną godności i wolności człowieka lub istoty demokratycznego państwa prawnego.
