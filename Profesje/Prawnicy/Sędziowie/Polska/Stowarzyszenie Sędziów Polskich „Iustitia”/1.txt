Section: Stowarzyszenie Sędziów Polskich „Iustitia”
Źródło: http://www.iustitia.pl/ Oświadczenie w sprawie wypowiedzi Wicepremiera Mateusza Morawieckiego z 3 kwietnia 2017 r., iustitia.pl, 5 kwietnia 2017
Zobacz też: Mateusz Morawiecki, wymiar sprawiedliwości w Polsce

Nawiązując do wystąpienia Wicepremiera i Ministra Rozwoju i Finansów Mateusza Morawieckiego z dnia 3 kwietnia 2017 r. w  American Enterprise Institute, Washington, DC, USA, Stowarzyszenie Sędziów Polskich „Iustitia” uprzejmie informuje, że system sądownictwa w Polsce był kształtowany w ramach demokratycznego porządku prawnego przez ostatnie 27 lat. Odpowiada on standardom europejskim i jest częścią europejskiego systemu sądowniczego. Sądownictwo funkcjonuje niezależnie od wpływu polityki, bez obciążeń poprzedniego ustroju. Biorąc pod uwagę dane statystyczne UE Polska pod względem sprawności i szybkości postępowania znajduje się w pierwszej połowie stawki krajów członkowskich, mimo że nakłady na sądownictwo należą do jednych z najniższych w Europie.
