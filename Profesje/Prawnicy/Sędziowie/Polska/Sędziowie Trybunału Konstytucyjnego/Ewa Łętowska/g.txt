Section: Ewa Łętowska / P
Źródło: http://konstytucyjny.pl/coraz-bardziej-jestem-przekonana-ze-nasze-problemy-z-panstwem-prawa-sa-konsekwencja-problemow-z-komunikacja/ Coraz bardziej jestem przekonana, że nasze problemy z państwem prawa są konsekwencją problemów z komunikacją, konstytucyjny.pl, 13 marca 2018

Polscy prawnicy establishmentowi nie rozumieją jak działa prawo unijne – i nawet się przyznają, mówiąc z rozżaleniem „nie rozumieją nas”. Wydają Białą Księgę, gdzie na przykład potrafią napisać, że gwarancją sędziów jest ich nieusuwalność, po czym bronią pomysłu skracania wieku przejścia w stan spoczynku dla sędziów, twierdząc, że wszak tu nie idzie o usunięcie sędziów, lecz tylko kwestię, kiedy sędzia spełnia przesłanki bycia sędzią. Albo likwidują jakiś urząd, czy ciało, nazywając je inaczej, co powoduje dymisje z mocy prawa kadencyjnych lub nieusuwalnych funkcjonariuszy.
