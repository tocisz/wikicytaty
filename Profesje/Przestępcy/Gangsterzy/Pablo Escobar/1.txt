Section: Pablo Escobar / O Pablo Escobarze
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, Świat Książki, Warszawa 2010, ISBN 9788324715480, s. 310.

Najpotężniejszy, najbogatszy i najbardziej bezwzględny i brutalny przestępca XX w., Pablo Escobar, był największym kolumbijskim baronem narkotykowym, szefem i mózgiem wielkiego międzynarodowego kartelu kokainowego. Zbił fortunę liczoną w miliardach dolarów; ponosił odpowiedzialność za porwania i zabójstwa setek osób. Zachowując się niczym mafijny „ojciec chrzestny” i sam stanowiąc dla siebie prawo, Escobar ze swym narkotykowym imperium był przez wiele lat wielkim zagrożeniem dla integralności państwa kolumbijskiego.
