Section: Bonnie i Clyde / O Bonnie i Clydzie
Autor: Ludwik Stomma
Źródło: Ludwik Stomma, Tadeusz Dominik, Kobiet czar…, Wydawnictwo Książkowe Twój Styl, Warszawa 2000, ISBN 8371631537, s. 144.

Dziennikarze napiszą potem, że parę dni przed śmiercią Clyde przespał się jednak z Bonnie. Oczywiście – trzeba było i miłość wrzucić do tego garnka. Taki romantyzm a reboours. Ledwie poznali szczęście i już przyszło umierać. W tym momencie zaczynamy się wzruszać. Od wzruszenia tylko krok od apoteozy. Tak też powstała baśń o Bonnie i Clydzie – szalonych straceńcach z Dzikiego Zachodu. A naprawdę nie było nic. Parę trupów małych urzędników, opłakiwanych tylko przez nic nie znaczące, więc i zapomniane przez kronikarzy, żony; parę grobów mniej jeszcze ważnych szeregowych gliniarzy i ciężki pył z cementowni. Poza tym brud, nuda i przemoc. Kubek w kubek to samo, co w Parczewie. Ot i cały amerykański mit.
