Section: Jeremiasz Barański / O Jeremiaszu Barańskim
Postać: Mieczysław Heldbaum
Autor: Waldemar Łysiak, Najgorszy, Wydawnictwo Nobilis, Warszawa 2006, ISBN 8360297088, s. 264–265.

Większym narcyzem był tylko „Baranina”, Jeremiasz Barański. To dopiero był nygus! W PRL pracował dla SB, a po upadku Muru – dla wojskówki. Miał wygląd księcia i charakterek bestialskiego zbira, nie cofał się przed żadną zbrodnią. Ustawiliśmy go w Wiedniu i załatwiliśmy immunitet, więc… Tak, został konsulem honorowym Liberii na Słowacji, pani Krystyno. (…) poczuł się królem, faraonem półświatka europejskiego, półbogiem, któremu wszystko wolno, zrywał się ze smyczy. W 1999 samowolnie rozwalił kliku bandziorów wewnątrz warszawskiej restauracji „Gama”. Dostał nagrodę, lecz uważał, że jest już niedotykalny, gdyż przyznano mu austriackie obywatelstwo… Miarka się przebrała, kiedy w 2001 roku kazał rąbnąć ministra Jacka Dębskiego, który był moim człowiekiem. Aresztowano za to „Baraninę” w Wiedniu, a jego „cyngla”, o ksywce „Tadzio”, w Warszawie, i obaj w swych celach popełnili „samobójstwa”.
