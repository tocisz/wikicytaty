Section: William Walker / O Williamie Walkerze
Autor: Simon Sebag Montefiore, Potwory. Historia zbrodni i okrucieństwa, op. cit., s. 177–178.

William Walker był najsłynniejszym z amerykańskich morskich rozbójników, którzy w XIX w. podejmowali próby stworzenia prywatnych imperiów w rejonie Ameryki Łacińskiej. (…) Był poszukiwaczem przygód i chciwym oportunistą z wielkimi ambicjami, który próbował rozszerzyć system niewolniczy panujący na „głębokim Południu” Stanów Zjednoczonych na obszar Ameryki Środkowej, odbywając w tamtym regionie liczne kampanie, których ceną była śmierć tysięcy rdzennych mieszkańców. (…) Był człowiekiem o nieposkromionej ambicji i pysze. Przez całe życie jego rozbuchane ego popychało go w kierunku groźnych i niebezpiecznych sytuacji (…). Ten buntownik, który wierzył, że jego przeznaczeniem jest dokonać podboju, a następnie rządzić wielkim imperium, nie potrafił dostrzec piętrzących się przed nim przeszkód i przeciwności losu. W rzeczywistości każda z jego ekspedycji z góry skazana była na niepowodzenie. Nienasycona duma i żądza narzucenia własnej woli krajom Ameryki Łacińskiej doprowadziły go ostatecznie do upadku.
