Section: Grace Marks / O Grace Marks
Autor: Susanna Moodie, Life in the Clearings versus the Bush, Richard Bentley, 1853, cyt. za: Shelley Klein, Największe zbrodniarki w historii, wyd. Muza SA, Warszawa, 2006, ISBN 83-7319-854-7, tłum. Barbara Gutowska-Nowak, s. 153.

Pośród tych bredzących bez związku wariatów rozpoznałam twarz Grace Marks – już nie smutną i pełną rozpaczy, lecz rozpaloną ogniem szaleństwa i emanującą jakąś ohydną, demoniczną wesołością. Zauważywszy, że jest obserwowana, uciekła z potępieńczym wrzaskiem do któregoś z bocznych pomieszczeń. Wydaje się, że nawet w najgłębszych mrokach szaleństwa nie przestają ją nękać wspomnienia przeszłości. Nieszczęsna dziewczyna! Kiedyż nadejdzie koniec jej okropnej kary i udręki wyrzutów sumienia? Kiedy siądzie u stóp Jezusa otulona nieskalaną szatą jego łaski, bez plam krwi na rękach, z duszą oczyszczoną i zdrowa na umyśle? Strach na nią patrzeć, strach myśleć o losie, jaki sama sobie zgotowała popełniając zbrodnię. Jakaż to znamienna ilustracja złowieszczych słów „Pomsta do mnie należy. Ja odpłacę się – mówi Pan” (List św. Pawła do Rzymian 12, 19–21).
