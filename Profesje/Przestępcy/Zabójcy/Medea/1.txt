Section: Medea / O Medei
Autor: Tadeusz Zieliński, Legenda o Złotym Runie

W pomroce zamierzchłych czasów jawi się kobieta, której rysy pozostają na zawsze wyryte w pamięci każdego (…). Ponura zaciętość maluje się na jej bladej, pięknej w swej surowości twarzy, otoczonej falami czarnych włosów. Ponury upór bije z jej czarnych, głębokich oczu, połyskujących posępnym blaskiem spod równie czarnych rzęs. Nerwowym ruchem ściska w dłoni sztylet, kryjąc go w fałdach swej czarnej sukni. To Medea, dzieciobójczyni.
