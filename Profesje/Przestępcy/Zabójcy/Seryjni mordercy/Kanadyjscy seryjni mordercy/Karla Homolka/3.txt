Section: Karla Homolka
Źródło: Shelley Klein, Największe zbrodniarki w historii, wyd. Muza SA, Warszawa 2006, ISBN 83-7319-854-7, tłum. Barbara Gutowska-Nowak, s. 189.

Kochani Mamo, Tato i Lori!
To najtrudniejszy list, jaki w życiu napisałam, a wy prawdopodobnie znienawidzicie mnie, kiedy go przeczytacie. Zbyt długo trzymałam to wszystko w tajemnicy i po prostu nie mogę was dłużej okłamywać. Paul i ja odpowiadamy za śmierć Tammy. Paul był w niej „zakochany” i chciał uprawiać z nią seks. Chciał żebym mu pomogła. Chciał żebym przyniosła z pracy tabletki nasenne i uśpiła ją. Kiedy odmawiałam, groził mi i znęcał się nade mną fizycznie i psychicznie. Żadne słowa nie oddadzą tego, co wtedy przez niego przeszłam. W końcu, głupia, zgodziłam się zrobić, co kazał. Ale coś – być może połączenie środka nasennego i tego, co jadła tamtego wieczoru – spowodowało wymioty. Bardzo się starałam ją uratować. Tak bardzo mi przykro. Ale nic, co powiem, nie przywróci jej życia… Chętnie oddałabym swoje życie za jej życie. Nie oczekuję, że mi kiedyś wybaczycie, bo ja sama nigdy sobie nie wybaczę.
Karla
