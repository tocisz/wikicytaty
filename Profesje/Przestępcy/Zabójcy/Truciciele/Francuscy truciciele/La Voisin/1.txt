Section: La Voisin / O La Voisin
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 171

La Voisin i markiza de Brinvilliers tworzyły duet okrutnych płatnych morderczyń. Obie oferowały swoje usługi poszukującym śmiercionośnej trucizny klientom, którzy przy jej pomocy mścili się na krewnych czy znajomych, zagarniali ich majątek bądź zabijali ich ze zwykłej nienawiści. Zdarzało się, że one same uśmiercały, ale wówczas cena za usługę drastycznie wzrastała. Cała operacja przebiegała powoli, tak aby mordowane osoby nie zauważyły grożącego im niebezpieczeństwa. Zarówno jedna, jak i druga, prowadząc swoje ciemne interesy, uczestniczyły w wielu podejrzanych machinacjach. Znakomitą większość ich klientów stanowili przedstawiciele szlachty, a także najszacowniejsze osoby z dworu królewskiego. Był to rodzaj polisy na życie, z której zwłaszcza La Voisin skwapliwie korzystała tak długo, jak się dało. Zapewne legendarna Lokusta zza grobu spoglądała z dumą na swoje zdolne naśladowczynie.
