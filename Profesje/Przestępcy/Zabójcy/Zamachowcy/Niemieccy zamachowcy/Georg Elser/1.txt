Section: Georg Elser / O Georgu Elserze
Autor: Walter Schellenberg, Wspomnienia, tłum. Tadeusz Rybowski, Krajowa Agencja Wydawnicza, Wrocław 1987, s. 90.

Jeden z hipnotyzerów dokonał najwłaściwszej, moim zdaniem, oceny charakteru i motywów Elsera. Powiedział, że zamachowiec był typowym fanatykiem, działającym w pojedynkę. Działał pod wpływem psychotycznych napięć o podłożu technicznym, które wypływały z pragnienia dokonania czegoś naprawdę zasługującego na uwagę. Było to rezultatem nienormalnej żądzy sławy i uznania, spotęgowanej jeszcze pragnieniem zemsty za krzywdy wyrządzone bratu. Elser chciał zaspokoić te wszystkie pragnienia, zabijając przywódcę Trzeciej Rzeszy. Stałby się sławny, a jednocześnie czułby się moralnie oczyszczony, uwalniając Niemcy od wielkiego zła. To wszystko w połączeniu z pragnieniem cierpienia i poświęcenia się było typowe dla religijnego i sekciarskiego fanatyzmu. Później okazało się, że na podobne zaburzenia cierpieli też i inni członkowie rodziny Elsnera.
