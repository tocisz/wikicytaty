Section: Cezary Żak
Opis: o swoim małżeństwie.
Źródło: Bożenna Ulatowska, http://www.planetakobiet.com.pl/artykul-3559-cezaryzakodpowiedzialnylen.html Cezary Żak: Odpowiedzialny leń, planetakobiet.pl, 5 listopada 2012

Myślę, że u podstaw trwałości naszego związku jest rozmowa. Nie zawsze było idealnie, czasami rozmowa była kłótnią, na szczęście coraz rzadziej się kłócimy. Jednak najważniejsze, że lubimy ze sobą rozmawiać. Nasze długie samochodowe podróże szybko zlatują, bo zajmująco rozmawiamy, o wszystkim. Nie brakuje nam tematów. Podobne rzeczy lubimy, podobnie myślimy o wielu sprawach. Przez te lata zbliżyliśmy się do siebie osobowościowo. Pomogły nam w tym również kryzysy. Trzeba przez nie przejść i skorzystać z nich. Ta dynamika relacji świadczy o emocjach. Obojętność jest wrogiem związku.
