Section: Krzysztof Kolberger / O Krzysztofie Kolbergerze
Autor: Daniel Olbrychski, http://www.rp.pl/artykul/554266,590437_Daniel-Olbrychski--Myslelismy--ze-zawarl-pakt-z-Bogiem.html wypowiedź dla rp.pl

Krzysztof był jedną z najpiękniejszych postaci w naszym środowisku od kilkudziesięciu lat. Byliśmy świadomi jego walki, choć nigdy się nie skarżył i nie pokazywał, jak trudno żyć z takim wyrokiem. Trwać na krawędzi życia i śmierci. Żył tak wspaniale, pogodnie i silnie, że byliśmy przekonani, że odchodzenie dotyczy wszystkich, tylko nie jego. Ze zawarł jakiś pakt z Bogiem, za wstawiennictwem Karola Wojtyły, któremu dawał głos w filmie „Jan Paweł II”. Pakt o nieśmiertelności.
