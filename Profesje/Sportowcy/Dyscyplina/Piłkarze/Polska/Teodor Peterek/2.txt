Section: Teodor Peterek
Opis: o zmuszaniu piłkarzy do gry w niemieckim zespole Bismarckhütter Ballspiel Club.
Źródło: Andrzej Gowarzewski, Joachim Waloszek, Ruch Chorzów, GiA, Katowice 1995, ISBN 83-902751-3-9, s. 54.

W hucie, której byłem pracownikiem tak jak szereg moich kolegów, zaczęły się rządy okupantów. Zjechali do Hajduk urzędnicy niemieccy, którzy wyjechali po plebiscycie w 1922 roku. Powrócił m.in. były przewodniczący BBC, Ewald Czech, obok niego inni działacze tego klubu – Auer, Toschner. Zajęli w hucie kierownicze stanowiska. Pierwszą czynnością panów Czecha, Auera i Toschnera było sporządzenie listy pracujących w hucie piłkarzy, a następnie wezwanie ich na rozmowy. Co, nie chcecie grać? Założę się, że znajdziemy środki, abyście się dali ubłagać.
