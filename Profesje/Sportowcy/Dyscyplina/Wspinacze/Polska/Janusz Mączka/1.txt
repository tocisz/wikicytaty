Section: Janusz Mączka / O Januszu Mączce
Autor: Wojciech Masłowski
Źródło: http://drytooling.com.pl/baza/ludzie/6048-janusz-maczka Janusz Mączka – wspomnienia, drytooling.com.pl

Elegancki w zachowaniu i ubiorze. Bardzo ambitny i wspinający się w dobrym stylu. Efektownie prezentował się w ciemnym mundurze lotniczym, przywiezionym z Afganistanu. Obdarzony autorytetem i charyzmą – to jeden z liderów Krakowskiego AKA w latach siedemdziesiątych. Jego wspinanie to kawał historii naszego Klubu – wiele sukcesów odniósł na klubowych wyjazdach i w klubowym towarzystwie.
Ale, będąc niezwykle aktywnym, był również naszym „eksportowym zawodnikiem” – wielu wspaniałych przejść dokonał z najlepszymi wspinaczami z Polski i Czech. Uśmiechnięty na co dzień, pełen humoru – chyba też z pewnym dystansem do siebie i otaczającego go świata…
