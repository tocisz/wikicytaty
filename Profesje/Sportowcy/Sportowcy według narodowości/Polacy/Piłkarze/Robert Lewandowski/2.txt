Section: Robert Lewandowski / O Robercie Lewandowskim
Autor: Rafał Stec, http://www.sport.pl/celebrities/1,96810,11247179,Reprezentacja__LewanGOLski_wierzcholkiem_Trojkata.html Reprezentacja. LewanGOLski wierzchołkiem Trójkąta Dortmundzkiego, sport.pl, 27 luty 2012

Generalnie jego wyczyny zwłaszcza nam, wyposzczonym kibicom polskim, odbierają mowę. Obrońcom wydaje ciężką fizyczną wojnę, wyszarpuje sporo rzutów wolnych, lubi sam rozgrywać, wszechstronnieje dzięki epizodom na pozycji ofensywnego pomocnika, odwrócony od bramki nie traci piłki, lecz utrzymuje ją i oddaje nadbiegającym partnerom. To nie jest prosty rębajło przyrośnięty do pola karnego, to wielofunkcyjny, ruchliwy napastnik wysokiej klasy europejskiej.
