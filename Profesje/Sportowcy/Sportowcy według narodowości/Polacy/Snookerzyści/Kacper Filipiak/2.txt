Section: Kacper Filipiak / O Kacprze Filipiaku
Autor: Jarosław Kowalski, pierwszy trener Kacpra Filipiaka
Źródło: http://sport.wp.pl/kat,69276,title,Pietnastolatek-z-Polski-podbija-swiat-snookera,wid,13593902,wiadomosc.html Piętnastolatek z Polski podbija świat snookera, wp.pl, 14 lipca 2011

Szczęście polegało na tym, że spóźnili się, więc powiedziałem, że poświęcę im czas, jak skończę zajęcia z grupą. Dzięki temu od razu mogłem przyjrzeć się Kacprowi. Kiedy, zobaczyłem, co potrafi, byłem przekonany, że on już z kimś trenował. Okazało się jednak, że raptem trzy miesiące sam grał w domu, przenosząc na stół to, co widział w telewizji. Byłem tym zaskoczony, bo już na pierwszym spotkaniu znał wszystkie rotacje. A jeśli ktoś od samego patrzenia jest w stanie wywnioskować, co należy robić z kijem, żeby uzyskać określony efekt, to znaczy, że drzemie w nim spory talent.
