Section: Marian Zacharski / O Marianie Zacharskim
Autor: Włodzimierz Kalicki

Za to rozmowa z Marianem Zacharskim jest bardzo pouczająca. Fascynuje nie tylko to, co Zacharski mówi, lecz i jak mówi. Warto się temu uważnie przyjrzeć. Szpieg kontroluje swoje emocje, kontroluje tembr głosu, kontroluje całą rozmowę. Zawsze odpowiada z namysłem – nawet wtedy, gdy stara się, by odpowiedź wypadła jak szybka, spontaniczna riposta. Przystojny, wysoki, chce, by postrzegać go jako dobrodusznego misia. Leciutko spowolniony, patrzy w kamerę spokojnie, z dobrotliwym dystansem.
