Section: Wilhelm Stieber / O Wilhelmie Stieberze
Autor: Laura Smokowicz, Sławne żony i kochanki. Tragiczne i wiarołomne, Instytut Wydawniczy Kreator, Białystok 2004, ISBN 8373440275, s. 95.

Metody działania Stiebera, zgodnie z jego pozbawioną jakichkolwiek skrupułów naturą, były niezwykle skuteczne. Śledząc jego poczynania na przestrzeni kilkudziesięciu lat, można wręcz powiedzieć, że mógłby zostać mentorem samego Machiavellego – a w każdym razie autor „Księcia” na pewno musiałby ze wstydem przyznać, że uczeń przerósł mistrza. Zostawszy wszechwładnym ministrem u boku wszechwładnego kanclerza, Wilhelm Stieber nie zamierzał spocząć na laurach. Przeciwnie – dopiero teraz, dysponując nierównie większą władzą i środkami, zamierzał pokazać, co potrafi. A szatańskich pomysłów, jak manipulować ludźmi i wciągać ich do swojej matni, nigdy mu nie brakowało.
