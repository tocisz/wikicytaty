Section: Jerzy Nowak (aktor) / Wypowiedzi
Źródło: http://www.teatry.art.pl/!rozmowy/nptc.htm „Tygodnik Powszechny” 24/07, 12 czerwca 2007

Dla mnie wojna to kabaret, okropny, tragiczny, krwawy, ale kabaret. Pamiętam, jak przed akcją na proszowicki zakład tytoniowy kapelan udzielił partyzantom zbiorowej absolucji. Ci, którym udałoby się przeżyć, byli zobowiązani przystąpić do spowiedzi. Z tej akcji wróciło dwóch, prostych chłopów, przed wojną drobnych bandziorów. Jeden z nich, w ramach pokuty, którą dostał na spowiedzi, modlił się nad ranem w swoim szałasie. W tym czasie drugi, przebudzony upiornie dokuczliwym świerzbem, krzyknął „kurwa”, na to ten modlący się odparł „przeżegnaj się, chuju”. Takich scen z wojny pamiętam naprawdę sporo. To one budują mój obraz tamtych czasów.
