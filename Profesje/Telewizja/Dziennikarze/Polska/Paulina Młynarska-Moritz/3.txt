Section: Paulina Młynarska-Moritz
Opis: o zwycięstwie Andrzeja Dudy w wyborach prezydenckich w 2020 r.
Źródło: https://www.radiozet.pl/Rozrywka/Plotki/Paulina-Mlynarska-apeluje-do-osob-LGBT-Rozwazcie-wyjazd-z-Polski radiozet.pl, 3 sierpnia 2020

Polska obecnie jest jak toksyczna, totalnie dysfunkcjonalna rodzina, zarządzana przez niepoczytalnego, niezrównoważonego dziada, który terroryzuje i napuszcza na siebie jej członków. Wam wyznaczył rolę kozła ofiarnego, życie w traumie, zmarnowanie życia. Póki Polska jest w Unii Europejskiej, póki łatwo o papiery pobytowe (co może się zmienić zupełnie nieoczekiwanie), szukajcie sposobu, by znaleźć się tam, gdzie możecie żyć normalnie. Bez nagonki, strachu i wstydu. Gdzie za Wasze podatki chronić się będzie Wasze bezpieczeństwo. Gdzie nie sięga władza polskiego zapijaczonego, zakłamanego, agresywnego dziada, tej nieszczęsnej kreatury, ofiary wielowiekowej przemocy, wiecznie szukającej słabszego, żeby go skopać za swoje krzywdy. Nie pomożecie mu. Szkoda Waszego życia. Świat jest wielki i pełen fajnych ludzi, którzy przyjmą Was z otwartymi ramionami, pomogą wyleczyć PTSD  i będą wspierać. Trzymam za Was mocno kciuki, cokolwiek zdecydujecie
