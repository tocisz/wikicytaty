Section: Anna Dąbrowska / Wypowiedzi
Źródło: http://www.stopklatka.pl/wywiady/wywiad.asp?wi=64046 Wywiad, 19 marca 2010
Zobacz też: piosenka, The Beatles

Jest coś takiego z Beatlesami, że ciężko jest podejść do ich twórczości. To wszystkim sprawia spory kłopot. Ta muzyka jest po prostu doskonała, jednocześnie prosta i skomplikowana. Muzycznie każda piosenka to wręcz majstersztyk. Już rozpracowanie tego w sferze akordów bywa naprawdę trudne. Mając świadomość tego wszystkiego, zajęcie się tą piosenką do najłatwiejszych nie należało. Tym bardziej, że zależało mi na niepowielaniu oryginału. Nie chciałam też, aby dominowała we mnie myśl, że mierzę się z czymś nietykalnym, a wręcz świętością. Ortodoksyjni fani Beatlesów i tak prawdopodobnie stwierdzą, że ta sztuka mi się nie udała. Moim zdaniem jednak wyszło mi to całkiem dobrze. Jestem zadowolona z tej wersji także dzięki pomocy Adama Sztaby, który zaaranżował instrumenty smyczkowe.
