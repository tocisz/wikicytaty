Section: Mariusz Walter
Źródło: http://www.sport.pl/sport/1,65025,9536727,Ekstraklasa__Walter__Takie_zachowanie_kiboli_musi.html Ekstraklasa. Walter: Takie zachowanie kiboli musi zniknąć, sport.pl, 4 maja 2011

Widzę, że nadeszła kolejna fala zainteresowania problemem kibolstwa. Kiedy władze światowej piłki wyraziły obawę, jak przebiegną przyszłoroczne mistrzostwa Europy, rząd zadeklarował ofensywę ustawodawczą, a CBŚ zatrzymało członków zorganizowanej grupy przestępczej rekrutującej także, jak się dowiedzieliśmy, wśród kiboli Legii. Na co dzień jednak kluby zostają z problemem same. Politycy, którzy teraz tak dramatycznie mówią o zagrożeniu stadionowym chuligaństwem, 10 miesięcy temu wysłali do nas list otwarty z silną sugestią podarowania kibolom wszystkich kar i przewin. Pamiętam poczucie, że zarząd Legii właściwie nie ma w tej sprawie żadnego pola manewru, bo list najpierw opublikowano w internecie, a potem dopiero przesłano do klubu – i działo się to tuż przed wyborami samorządowymi.
