Section: Stanisław Jędryka
Źródło: Stanisław Jędryka. Jestem na zasłużonej emeryturze!, „Życie na Gorąco” nr 5, 30 stycznia 2014, s. 67.

Świat filmowy poszedł niesamowicie do przodu, pracuje się na zupełnie innym sprzęcie, dużą rolę odgrywają efekty komputerowe. Zdaję sobie sprawę, że dzięki temu wszystko idzie sprawniej, a przede wszystkim szybciej i taniej. Czterdzieści lat temu kamery ważyły swoje, nie mieliśmy podglądów na monitorach, nie wiedzieliśmy, czy nasza ciężka praca przyniesie zamierzony efekt. Niejednokrotnie zdarzało się, że taśmy z laboratorium źle wywołano i trzeba było powtarzać ujęcia. Ale ten brak pewności miał swoje dobre strony. Powodował maksymalną mobilizację, dawaliśmy z siebie wszystko.
