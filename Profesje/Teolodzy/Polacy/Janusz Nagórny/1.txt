Section: Janusz Nagórny
Źródło: Przemilczenia i tabu w mediach, „Nasz Dziennik”, 5 stycznia 2002
Zobacz też: poprawność polityczna

Jedną z najgroźniejszych broni w tego typu manipulacji jest wspomniane przemilczanie określonych tematów. Było ono obecne w cenzurze, jest równie wyraźne w mechanizmach politycznej poprawności. Chodzi o to, że jeśli nie da się o pewnych sprawach tak kłamać, by zachować przynajmniej pozory prawdy, to wówczas przemilcza się określoną sprawę. Gdzieś u podstaw takiego działania leży – fałszywe skądinąd – przekonanie, że problem, o którym się nie mówi, nie istnieje, albo sam z siebie znika. Znała dobrze ten zabieg propaganda PRL, ale dzisiaj wydaje się to jeszcze mocniejsze.
