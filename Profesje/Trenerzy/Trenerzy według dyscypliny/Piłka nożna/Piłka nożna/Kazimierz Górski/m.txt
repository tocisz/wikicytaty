Section: Kazimierz Górski / O Kazimierzu Górskim
Autor: Lech Kaczyński
Źródło: Maciej Chojnowski, Marek Krukowski, Warto być Polakiem. Prezydent Lech Kaczyński, wyd. Spin AR, Warszawa 2014, ISBN 978-83-60508-72-5. s. 34.

Kazimierz Górski był legendą nie tylko dla tych, którzy – tak, jak ja – mieli szczęście kibicować polskiej reprezentacji piłkarskiej wówczas, gdy odnosiła największe w swojej historii sukcesy, ale także dla tysięcy młodych Polaków. Bez Kazimierza Górskiego nie byłoby złotej dekady polskiego futbolu – od złotego medalu na igrzyskach olimpijskich w Monachium w 1972 r. do trzeciego miejsca na mistrzostwach świata w Hiszpanii w 1982 r. W latach 1970-1976, kiedy był trenerem reprezentacji, polska drużyna w 73 meczach osiągnęła 45 zwycięstw. To wspaniały wynik.
