Section: Raúl Lozano / N
Źródło: http://www.mistrzowiesportu.pl/Wywiady-Przegladu/Raul-Lozano-Sekta-To-nie-tak-,artykul,14629,1,473.html Mistrzowie Sportu, wywiad 2007

Na pewno gdzieś trzeba szukać wytłumaczenia porażki w meczu o trzecie miejsce. Ale od czasu mundialu jesteśmy wszyscy pod niesamowitą presją. Kiedyś miałem spotkanie z pewnym menedżerem i postanowiłem wytłumaczyć mu, na czym to polega. Wyobraźmy więc sobie, że gramy w pokera i rozdaję każdemu po pięć kart. Nie spoglądając w nie, obstawiamy po 100 złotych. Ale to za mało – dokładamy więc telefony komórkowe. Do tej chwili wszystko jest w porządku, ale ja postanawiam podbić stawkę i stawiam kluczyki od samochodu. Ja mam Forda Focusa, a rywal Mercedesa, więc zaczyna się zastanawiać, czy warto. I kiedy wchodzi, ja znowu podbijam stawkę i wyjmuję kluczyki od domu. A nadal nie znamy swoich kart! Przeciwnik zaczyna się więc pocić, przez głowę przechodzą mu myśli, że może stracić piękny dom, że żona zrobi mu awanturę, że ma na utrzymaniu dziecko, że będzie musiał w razie przegranej wziąć pożyczkę i przeprowadzić się do nowego mieszkania… Czuje na sobie presję.
