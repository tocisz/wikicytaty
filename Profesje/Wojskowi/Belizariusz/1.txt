Section: Belizariusz / O Belizariuszu
Autor: Sigrid Maria Grössing, Kobiety za kulisami historii, tłum. Barbara i Daniel Lulińscy, Dom Wydawniczy Bellona, Warszawa 2002, s. 38.

Justynian poczuł się osobiście dotknięty tym, że jako jego następcę wymieniano również wiernego i uczciwego dowódcę Belizariusza. Uznał to za zdradę, chociaż sam Belizariusz z pewnością był zawsze lojalny wobec swego władcy, cesarza i długoletniego przyjaciela. Kiedy wreszcie cesarz znowu był w stanie zająć się polityką, pierwsze, co zrobił, to nakazał wręczyć Belizariuszowi dymisję, i nie tylko pozbawił go wszelkich stanowisk, lecz również odebrał mu ogromne posiadłości oraz skonfiskował majątek. Wprawdzie bardzo szybko uznał swój błąd i publicznie zrehabilitował Belizariusza, ale nie udało się już zaleczyć powstałej rany.
