Section: Sergio Arellano Stark / O Sergio Arellano Starku
Autor: Carlos Prats, Dziennik chilijskiego żołnierza, czyli prawo ponad życie (wpis z 8 stycznia 1974), tłum. Alicja Zalewska, Wydawnictwo Ministerstwa Obrony Narodowej, Warszawa 1979, ISBN 8311064067, s. 105–106.

Czytając oświadczenia składane na prawo i lewo przez Arellana Starka dochodzę do wniosku, że za wszelką cenę szuka on popularności. Co oznaczają jego gesty amanta filmowego, obejmującego urząd z karabinem w ręku? To wszystko nie może podobać się Pinochetowi. Wydaje mi się, że mimo jego ambicji i predyspozycji lidera, mimo prestiżu, jakim się cieszy głównie wśród pułkowników, Arellano jest trupem, jeśli chodzi o jego aspiracje na przywódcę wojskowego i politycznego: ciąży na nim i coraz bardziej będzie ciążyć śmierć stu zabitych na północy z jego rozkazu. W Santiago zarekomendował się nową zbrodnią: pięciu chłopców rozstrzelanych z powodu rzekomego „Planu Lampart”, który według danych, jakie tu napłynęły, nigdy nie istniał.
