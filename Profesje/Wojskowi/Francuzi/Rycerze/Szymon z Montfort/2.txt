Section: Szymon z Montfort / O Szymonie z Montfort
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, wyd. Świat Książki, Warszawa 2010, ISBN 9788324715480, s. 74.

Zdobył uznanie z powodu sprzeciwu wobec niepotrzebnej brutalności IV krucjaty, później jednak sam prowadził okrutne i krwawe prześladowania religijne podczas tzw. krucjaty przeciwko albigensom – dwudziestoletniej kampanii mającej na celu całkowite wyplenienie zwolenników heretyckiej nauki katarów. Oddziały Szymona dokonały spustoszenia regionów południowej Francji, będących ostoją kataryzmu, plądrując miasta, oblegając zamki, konfiskując majątki i bezlitośnie paląc heretyków na stosach.
