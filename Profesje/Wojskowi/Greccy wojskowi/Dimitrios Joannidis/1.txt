Section: Dimitrios Joannidis / O Dimitriosie Joannidisie
Autor: Makarios III
Opis: w wywiadzie udzielonym Orianie Fallaci w listopadzie 1974 w Nowym Jorku.
Źródło: Oriana Fallaci, Wywiad z historią, wyd. Sfery, Warszawa 2012, ISBN 9788377990391, s. 645.

Potrzeba mi było czasu, by się przekonać, że działanie Ioannidisa spowodowane jest jedynie brakiem inteligencji. A przecież go znałem. W roku 1963 i 1964 przebywał na Cyprze jako oficer gwardii narodowej i pewnego dnia przyszedł do mnie w towarzystwie Samsona, by „przedstawić w tajemnicy plan, który wszystko rozwiąże”. Skłonił się, pocałował mnie w rękę, pełen szacunku, i mówi: „Wasza Wielebność, oto plan. Zaatakować z zaskoczenia, w każdej części wyspy, cypryjskich Turków. Wyeliminować ich od pierwszego do ostatniego. Koniec”. Osłupiałem. Odpowiedziałem mu, że się z nim nie zgadzam i nie mieści mi się w głowie, by pozabijać tyle niewinnych osób. Znowu pocałował mnie w rękę i odszedł, przepełniony złością. Mówię pani, to kryminalista.
