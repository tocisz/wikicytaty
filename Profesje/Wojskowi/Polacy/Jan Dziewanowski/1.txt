Section: Jan Dziewanowski / O Janie Dziewanowskim
Autor: Andrzej Niegolewski
Źródło: R. Bielecki (wybór, komentarz i przypisy), A. Tyszka (oprac. tekstów), Dał nam przykład Bonaparte. Wspomnienia i relacje żołnierzy polskich (1796-1815), cz. 2., Kraków 1984

Nie chcę ja tu bynajmniej zmniejszać sławy, którą się okrył Dziewanowski. Z pewnością, jeżeliby kto chciał udział w szarży dzielić, jemu największy dział przypada, ale nie wskutek komendy, którą atak z zatrzymanym szwadronem miał ponowić, tylko wskutek stanowiska, jakie w szwadronie zajmował, nie ustępując nadto z hufca, mimo ran odebranych, aż dopóki siły mu tylko starczyło, i ciężko ranny nie padł, porwał za sobą szwadron, który do niego jak do ojca był przywiązany. [...]
