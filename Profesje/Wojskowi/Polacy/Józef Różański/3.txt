Section: Józef Różański / O Józefie Różańskim
Źródło: Kazimierz Leski, Życie niewłaściwie urozmaicone. Wspomnienia oficera wywiadu i kontrwywiadu AK, Państwowe Wydawnictwo Naukowe, Warszawa 1989, s. 433–434.

Od czasu do czasu pojawiał się płk Różański, niekiedy mówiący per „pan”, ale przeważnie przy użyciu rzeczowników z zakresu anatomii dolnych części korpusu. Wtedy jego język bywał bardzo urozmaicony. Czasami fatygował się, by mnie osobiście kopać w piszczele, trzepnąć w głowę, w twarz. Czasami natomiast stawał się wcieloną uprzejmością. Bywał wtedy dowcipny, błyskotliwie inteligentny, dobrotliwy. Wtedy trzeba było szczególnie uważać.
