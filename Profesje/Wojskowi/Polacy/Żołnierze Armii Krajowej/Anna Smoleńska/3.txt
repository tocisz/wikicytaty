Section: Anna Smoleńska / O Annie Smoleńskiej
Autor: Tomasz Zawistowski
Źródło: http://www.polska1918-89.pl/pdf/orly-ze-znakiem-polski-walczacej,1580.pdf Orły ze znakiem Polski Walczącej, polska1918-89.pl
Zobacz też: Warszawa, Polskie Państwo Podziemne

Nowe godło zostało wybrane w marcu 1942 roku spośród 27 projektów nadesłanych w odpowiedzi na konkurs, a autorką była druhna Anna Smoleńska „Hania”. Monogram wiązany, składający się z liter P i W, z jednej strony był skrótem słów „Polska Walcząca”, z drugiej zaś kojarzył się z kształtem kotwicy, chrześcijańskiego symbolu nadziei. Dlatego właśnie kotwicą nazywano najczęściej nowe godło. Zostało ono wykorzystane w akcji dywersyjno-propagandowej prowadzonej przez Polskie Państwo Podziemne. Nie sposób zliczyć, w ilu miejscach z narażeniem życia ozdobiono nim mury Warszawy i innych miast okupowanej Polski.
