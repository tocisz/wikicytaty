Section: Stanisław Jankowski / O Stanisławie Jankowskim
Autor: Stefan Bałuk, ps. Starba
Źródło: http://wpolityce.pl/polityka/119423-mija-100-lat-od-narodzenia-agatona-cichociemnego-oficera-ak-uczestnika-powstania-warszawskiego Mija 100 lat od narodzenia „Agatona”, cichociemnego, oficera AK, uczestnika Powstania Warszawskiego, wpolityce.pl
Zobacz też: Europa

Wydział Legalizacji pod kryptonimem „Agaton” prowadzony przez Stanisława Jankowskiego „Agatona” przez dwa i pół roku, aż do Powstania, umożliwiał i ratował życie tysiącom żołnierzy i działaczy Polski Podziemnej. Używając paszportów i dokumentów podrobionych w Wydziale Legalizacji „Agaton”, nasi emisariusze, kurierzy i oficerowie wywiadu podróżowali po całej Europie. Codziennie do Wydziału dostarczano dziesiątki meldunków i zapotrzebowań na dokumenty i podobnie tyleż wychodziło. Można to porównać do pracy dużego Urzędu Pocztowego działającego pod nosem Niemców.
