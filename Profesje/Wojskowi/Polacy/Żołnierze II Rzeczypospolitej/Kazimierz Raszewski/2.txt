Section: Kazimierz Raszewski

Rodzice moi i cała rodzina sprzeciwiali się memu wstąpieniu do wojska niemieckiego, lecz przekonałem ich twierdząc, że przyjdzie czas, gdy zostanę polskim generałem. Wiara ta była we mnie bardzo silna, a wpoiła ją moja babka - córka generała Turno, która przepowiedziała mi to z powodu wielkiego podobieństwa do jej ojca. Garnizon główny mego pułku był w Neustadt nad Prudnikiem, gdzie stał sztab z dwoma szwadronami.
