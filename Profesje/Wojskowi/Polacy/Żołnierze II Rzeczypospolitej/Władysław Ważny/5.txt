Section: Władysław Ważny / O Władysławie Ważnym
Autor: Wojciech Kozłowicz, Nieśmiertelność jest tuż za życiem, op. cit., s. 195–196.

Był żołnierzem cichego frontu. Jego broń stanowiły szyfry, kody, mapy i środki łączności, spełniające rolę podróżnego bagażu. Miał za zadanie zorganizować grupę informacyjno-rozpoznawczą, działającą dla SHAEF – Atlantyckiego Naczelnego Dowództwa. Alianci szykowali się do lądowania we Francji, chodziło więc o to, by w momencie inwazji wojska sojusznicze miały dokładne wiadomości o ruchach nieprzyjaciela, miejscach postoju dowództw, sztabów, służb zaopatrzenia, umocnieniach, magazynach. Terenem jego działania miał być departament Nord i Pas de Calais, sojusznikiem – patriotyzm miejscowej Polonii.
