Section: Tadeusz Żelechowski
Źródło: Jan Szatsznajder, Cichociemni…, op. cit., s. 166.

Rozpocząłem wędrówkę do kraju. Długą trasą. Statkiem „Aquitania” z Suezu, przez Durban, Kapsztad, Rio de Janeiro, New York, wzdłuż brzegów Kanady i skok przez Atlantyk, do Greenock. W maju 1943 roku znalazłem się na ziemi brytyjskiej. Miesiące intensywnego szkolenia. 20 grudnia (…) z grupą kolegów również cichociemnych odpływałem z Liverpoolu. Sylwestra spędziłem w Algierze. Kilkanaście dni później byliśmy już we Włoszech, w bazie przerzutowej skoczków, w rejonie: Bari-Brindisi. Dni oczekiwania zamieniały się w tygodnie. Czas wykorzystywaliśmy na doskonalenie wojennego rzemiosła.
