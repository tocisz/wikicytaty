Section: Władysław Ważny / O Władysławie Ważnym
Autor: Wojciech Kozłowicz, Nieśmiertelność jest tuż za życiem, op. cit., s. 195.

Kiedy tam, na Wyspie, zaproponowano Ważnemu ponowny powrót do Francji, w pierwszej chwili zbuntował się. Chciał wreszcie walczyć. Włożyć mundur, przyszyć znaczek POLAND na ramieniu, czuć pewność i siłę w stalowym kształcie peemu. W jakiś czas później nocą, jakby się wstydził, że znów wyrusza w pogoń za wojną, ładował się na polowym lotnisku do wojskowego transportowca, w cywilnych łachach z ostentacyjnymi metkami francuskich firm, strojny dwurzędowym garniturem w gustowną jodełkę.
