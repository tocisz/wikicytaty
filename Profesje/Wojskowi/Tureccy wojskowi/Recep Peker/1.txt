Section: Recep Peker
Źródło: Dariusz Kołodziejczyk, Turcja, Warszawa 2011, s. 147.

Uważamy za swoich tych wszystkich naszych obywateli żyjących wśród nas i należących politycznie i społecznie do narodu tureckiego, wśród których zostały zaszczepione idee i uczucia takie jak: „kurdyjskość”, „czerkieskość”, a nawet „lazizm” czy „pomakizm”. Uważamy za nasz najszczerszy obowiązek wyplenić te fałszywe koncepcje, będące pozostałością absolutystycznego reżimu i długotrwałego ucisku. Nauka dzisiejsza nie dopuszcza istnienia odrębnego narodu z kilkuset tysięcy, a nawet miliona jednostek (…). Podobnie szczerze chcemy wyrazić naszą opinię dotyczącą naszych żydowskich i chrześcijańskich współobywateli. Nasza partia uważa tych współobywateli za absolutnie tureckich, jeśli tylko podzielą naszą wspólnotę języka i ideałów.
