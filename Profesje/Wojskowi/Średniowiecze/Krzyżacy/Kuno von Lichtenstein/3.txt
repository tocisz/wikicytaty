Section: Kuno von Lichtenstein / O Kuno von Lichtensteinie
Autor: Henryk Sienkiewicz, Krzyżacy (postać: Maćko z Bogdańca), cz. 11/III

Może go i wielkim mistrzem obiorą. Kto go wie! Ale on już i teraz z książęty się równym być mniema. Mówią, że wszystkiem rządzi, i że wszystkie sprawy Zakonu na jego głowie, a mistrz nic bez niego nie poczyna. Gdzie ci tam taki stanie, na udeptaną ziemię! Na śmiech ludzi jeno zarobisz. Śmiała się księżna Aleksandra w Płocku. „Jedź że – powiada – i cesarza rzymskiego pozwij!” Jemu, powiada (niby Lichtensteinowi), jako wiemy, przysłali także, pozwy i Zawisza Czarny, i Powała, i Paszko z Biskupic, a też nawet takim mężom nie odkazał nic, bo nie może. Przecie nie serca mu brak, jeno że jest zakonnik i że (prawi) urząd ma tak znaczny i godny, że mu te rzeczy nie w głowie i że więcejby czci uchybił, przyjmując, niźli na pozwy nie zważając. Tak ci to pani mówiła.
