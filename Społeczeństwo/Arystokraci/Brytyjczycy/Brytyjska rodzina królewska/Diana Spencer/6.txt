Section: Diana Spencer / O Dianie Spencer
Autor: Sigrid Maria Grössing, Kobiety za kulisami historii, tłum. Barbara i Daniel Lulińscy, Dom Wydawniczy Bellona, Warszawa 2002, ISBN 8311095914, s. 227.

Kiedy Diana, księżna Walii, 31 sierpnia 1997 roku w Paryżu wraz z Dodim al Fayedem wsiadała w środku nocy do ciężkiego mercedesa, aby ujść czyhającym na nią reporterom, nie wiedziała, że zmierza ku nieśmiertelności. Ta najczęściej fotografowana kobieta świata, była małżonka brytyjskiego następcy tronu, prześladowana na każdym kroku przez sforę żądnych sensacji dziennikarzy, na skutek niespodziewanej śmierci stała się bohaterką, królową serc. Jej postać nie ma podobnych sobie w całej historii Anglii.
