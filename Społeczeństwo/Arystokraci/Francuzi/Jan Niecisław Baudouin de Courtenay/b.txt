Section: Jan Niecisław Baudouin de Courtenay
Źródło: https://sbc.org.pl/dlibra/publication/4457/edition/4514/content?ref=desc Zarys historji języka polskiego, Polska Składnica Pomocy Szkolnych, Warszawa 1922, s. 152.
Komentarz: pisownia oryginalna.
Zobacz też: język polski, język praindoeuropejski

To, co się nazywa językiem polskim, jest kontynuacją historyczną stanu językowego przedpolskiego, to znowu kontynuacją stanu językowego wspólno-słowiańskiego, stan wspólno-słowiański kontynuacją stanu prasłowiańskiego, stan prasłowiański kontynuacją stanu przedsłowiańskiego, stan przedsłowiański kontynuacją stanu wspólno-arjoeuropejskiego i praarjoeuropejskiego [= praindoeuropejskiego], ten ostatni kontynuacją stanu przedarjoeuropejskiego. Cofając się myślą dalej wstecz, gubimy się w pomroce wieków. Możemy wypowiadać rozmaite domysły i mniej lub więcej dowcipne przypuszczenia, ale nie jesteśmy w stanie odtworzyć sobie obrazu języka pierwotnego w sposób mniej lub więcej określony.
