Section: Jan bez Ziemi / O Janie bez Ziemi
Autor: Rodney Castleden, Krwawi mordercy, maniacy szaleni i nienawistni – od starożytności do czasów współczesnych. Część I – zabójstwa polityczne, truciciele i trucicielki, szaleńcy, tłum. Olga Kaczmarek, wyd. Bellona, Warszawa 2008, ISBN 9788311112544, s. 13.

Imię Jana bez Ziemi stało się synonimem nikczemności. Jest on osławionym „złym królem” Anglii, jednak większość z nas miałaby poważne trudności ze wskazaniem jakichś aktów szczególnej niegodziwości z jego strony. Do ludowej historii Jan przeszedł jako zły brat dobrego króla Ryszarda Lwie Serce, tchórzliwy brat, który miał dbać o Anglię, podczas gdy brat o lwim sercu wyjechał na krucjatę; był tym podstępnym bratem, który knuł przejęcie tronu Ryszarda pod jego nieobecność. Był w ciągłym konflikcie z baronami i zgubił insygnia królewskie z Wash. Z historycznej perspektywy rządy Jana wyglądają jednak raczej na żałosne i nieefektywne, niż rzeczywiście nikczemne. Inni średniowieczni królowie robili dużo gorsze rzeczy, nie zyskując przez to tak złej opinii.
