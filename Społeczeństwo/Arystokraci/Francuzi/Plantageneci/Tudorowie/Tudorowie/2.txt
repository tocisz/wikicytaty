Section: Tudorowie
Źródło: André Maurois, Dzieje Anglii, tłum. Wacław Rogowicz, wyd. Książka i Wiedza, Warszawa 1957, s. 289.

Tudorowie byli bożyszczami narodowymi. By im się przypodobać, niejednokrotnie ich ludy, duchowieństwo, nawet sami biskupi, zmieniali religie. Na jedno ich słowo głowy możnych i ministrów chyliły się bez oporu na pień. Ich woli Parlamenty przeciwstawiały niekiedy pokorne położenia, czasami szemranie, nigdy odmowę. Pokazaliśmy sprężyny tej zdumiewającej władzy: u poddanych żywa potrzeba autorytetu po długim okresie anarchii; u Henryka VIII, zarówno, jak u Elżbiety, geniusz królewskości i takt, który pozwolił im przewidzieć prawie we wszystkich okolicznościach reakcje opinii publicznej. (…) Od chwili wstąpienia na tron Henryka VII władza Tudorów była nie militarna, lecz psychologiczna i uczuciowa.
