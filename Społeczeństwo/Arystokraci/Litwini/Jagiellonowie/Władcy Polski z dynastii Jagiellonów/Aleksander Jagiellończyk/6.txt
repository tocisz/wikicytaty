Section: Aleksander Jagiellończyk / O Aleksandrze Jagiellończyku
Autor: Szymon Kobyliński, Tajemnice pocztu Matejki, Instytut Wydawniczy Nasza Księgarnia, Warszawa 1984, s. 88.

„Wymień mi Jagiellonów” – powie się komuś, jako tako otrzaskanemu z historią Polski, i można być niemal pewnym, że w odpowiedzi znajdą się wszyscy… z wyjątkiem Aleksandra. Sprawdzone empirycznie! Dopiero na uwagę, że go brak, padają słowa: „Ach tak, rzeczywiście!” – i znów luka w pamięci, gdyż trzeba wymienić związane z tym królem wydarzenia. Czyżby nic nowego nie wniósł w dynastyczne rządy? Otóż właśnie „Nic nowego” – „Nihil novi”, znacząca konstytucja uchwalona przez radomski sejm w roku 1505, jest czymś, co waży szczególnie w dobie króla Aleksandra.
