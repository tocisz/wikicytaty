Section: Kazimierz IV Jagiellończyk / O Kazimierzu Jagiellończyku
Autor: M. Bogucka, Kazimierz Jagiellończyk i jego czasy, Warszawa 1981

Otwarcie grobu króla w dniu 19 maja 1973 roku pozwoliło na zbadanie zachowanego bardzo dobrze w szczątkach trumny szkieletu. Wyniki tych badań pozwalają przypuszczać, że Kazimierz Jagiellończyk był wysokim (wzrost w chwili zgonu około 179 cm), szczupłym, prawidłowo zbudowanym mężczyzną, o bardzo wąskiej twarzy, wydatnym nosie i dużych oczach, być może nieco skośnych.
