Section: Magnateria polska
Autor: Marek Figlerowicz
Źródło: Tomasz Kwaśniewski, http://wyborcza.pl/duzyformat/7,127290,20905561,czy-piastowie-to-wikingowie-szukamy-piastowskiego-chromosomu.html Czy Piastowie to wikingowie? Szukamy piastowskiego chromosomu Y, „Duży Format”, wyborcza.pl, 31 października 2016.
Zobacz też: elita, rozbiory Polski

Wielu opowiada, że od zawsze mamy złych sąsiadów, oni ciągle na nas napadali itd. Ale niewielu bierze pod uwagę, że na przykład funkcjonowały w Polsce stronnictwa związane głównie z magnaterią, które krótko przed rozbiorami doprowadziły do zatwierdzenia traktatu z Rosją mówiącego, że jeżeli w Polsce nastąpi zmiana ustroju, to my możemy prosić carycę Katarzynę o wejście i przywrócenie starego ustroju. Zabory były w jakimś stopniu wypełnieniem tego traktatu. Wydaję mi się, że nasz problem z historią w ogóle polega na tym, iż od kilkuset lat krajowe elity popełniały liczne błędy, wpędzając Polskę w coraz większe kłopoty, a potem te same elity tę historię pisały, starając się przy okazji siebie wybielić, wręcz przedstawić jako męczenników, a odpowiedzialność zrzucić na wszystko i wszystkich wokół.
