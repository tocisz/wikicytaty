Section: Kazimierz Kelles-Krauz
Źródło: http://lewicowo.pl/niepodleglosc-polski-a-materialistyczne-pojmowanie-dziejow/ Niepodległość Polski a materialistyczne pojmowanie dziejów, „Krytyka” nr 4–5, 1905.

Mieszczaństwo wszędzie straciło gust do ruchów i przewrotów politycznych, a to z obawy przed ich dalszymi, proletariackimi konsekwencjami, a u nas tego gustu nawet nigdy w silniejszym stopniu mieć nie zdążyło. Przecież każdy, kto zna stosunki, przyzna, że polskie mieszczaństwo kapitalistyczne w Królestwie, jeśli jest świadomie za łącznością państwową z Rosją i przeciw dążeniom niepodległościowym, to daleko mniej ze względu na rynki rosyjskie niż z obawy zaburzeń, rewolucji w ogóle, ze strachu przed rządem i z potrzeby jego opieki przeciw robotnikom.
