Section: Fryderyk II Hohenstauf / O Fryderyku II
Autor: Jakub Burckhardt, Kultura Odrodzenia we Włoszech, tłum. Maria Kreczowska, wyd. Czytelnik, Warszawa 1961.

Wyrósłszy wśród zdrady i niebezpieczeństw w sąsiedztwie Saracenów, tocząc walkę o byt z papieżami (...), wcześnie się przyzwyczaił sądzić i traktować rzeczy całkiem obiektywnie – pierwszy na tronie człowiek nowoczesny.(...) Rozporządzenia Fryderyka (zwłaszcza od 1231 r.) zmierzają do zupełnego zniszczenia państwa feudalnego, do przeobrażenia ludu w bezwolną, nieuzbrojoną masę, z której można by wyciskać jak największe podatki. Całe sądownictwo i administrację scentralizował w sposób dotąd dla Zachodu niesłychany, żaden urząd nie mógł już być obsadzony z wyboru ludu, a to pod grozą zniszczenia danej miejscowości i zdegradowania obywateli do rzędu poddanych.
