Section: Siemowit III / O Siemowicie III
Autor: Stefan Krzysztof Kuczyński, Siemowit III Mazowiecki w: Poczet królów i książąt polskich, wyd. Czytelnik, Warszawa 1991, s. 260.

W osobie Siemowita III widzimy dziś wybitnego rzecznika samodzielności politycznej książęcego Mazowsza. Mimo że nie brak mu było szerszych ambicji, nie wykroczył poza partykularny interes swojej dzielnicy. To on jednocząc, a pod koniec życia – jak udzielny monarcha – dzieląc między synów swe księstwo, stworzył z Mazowsza jakby „polską Brandenburgię”, jednak nie tak groźną politycznie, jak jej francuski odpowiednik. Polityka jego następców będzie zmierzać do obrony samodzielności księstwa, pogłębiając secesję ziem mazowieckich, a zarazem ich regres. Duża część odpowiedzialności za późniejsze zacofanie Mazowsza spada więc i na Siemowita III, i to mimo niewątpliwych zasług, jakie w okresie panowania położył on dla swej dzielnicy.
