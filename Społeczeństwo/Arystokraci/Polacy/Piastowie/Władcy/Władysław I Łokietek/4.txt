Section: Władysław I Łokietek / O Władysławie I Łokietku
Autor: T-raperzy znad Wisły, Mieszko
Źródło: http://www.t-raperzy.waw.pl/poczet.html Poczet królów polskich

Nim Łokietek jął się liczyć
Na Kujawach i w Łęczycy,
Co je dostał od rodzica,
Żył i robił za dziedzica.
Potem Jadźkę wziął za żonę
I wzrok zwrócił w tronu stronę –
I tu wynikł problem Wacka,
Co choć Czech był, jak ta macka
Przyssał się nam do korony,
lecz Łokietek niezrażony
Sandomierską odbił ziemię
A że nie był bity w ciemię,
Obił także gród Wiślicę,
Gdańsk i Świecie i stolicę. (…)
Pod Płowcami tym z Zakonu
Zafundował multum zgonów,
A skończyła się ta draka
Tym, że Krzyżak dał drapaka.
Tak to żywot mu upływał,
Tracił, walczył, odzyskiwał,
By po trudach życia wielu
lec w katedrze na Wawelu.
Dodać zda się, mimo bólu,
Że legł jako pierwszy z królów. (…)
Ty Łokietku! Ty malutki!
Byłeś wielki! Chociaż krótki!
