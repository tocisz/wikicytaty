Section: Ludwik XIV Burbon / O Ludwiku XIV
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 144.

Ludwik XIV przyszedł na świat raczej znienacka w roku 1638. Jego rodzice, Ludwik XIII i Anna Austriaczka, byli bowiem małżeństwem już od 22 lat i wcześniej nic nie zapowiadało, że kiedykolwiek mogą mieć dziecko. Z powodu tak znacznego opóźnienia małemu nadano przydomek Loui Dieu-Donne, to jest Ludwik Bożydar. Później jednakowoż był on znany szerzej jako Louis Le Roi Soleil, czyli Ludwik Król Słońce, bądź też, mówiąc mniej górnolotnie, Ludwik Wielki Ściemniacz. W dziecięctwie był to osobnik raczej nieciekawy, z czasem jednak zdołał w sobie jeszcze bardziej rozwinąć te cechy charakteru, stając się nudziarzem pierwszej klasy. W ten sposób u schyłku życia Ludwik XIV wiedział całkiem sporo na szereg różnych tematów, z tym że nie wiedział nic pewnego na żaden konkretny temat.
