Section: Ludwik IX Święty / O Ludwiku IX
Autor: Pierre Pierrard, Historia Kościoła katolickiego, Instytut Wydawniczy Pax, Warszawa 1981, s. 126, 127.

Wszystkie świadectwa są co do tego zgodne: Ludwik IX, król Francji w latach 1226–1270, jest największą postacią wieku XIII. Nawet Wolter mówił, że nie można być bardziej doskonałym. Kanonizując go w roku 1297, Bonifacy VIII potwierdził jedynie sąd całego swiata; św. Ludwik nie należy bowiem wyłącznie do historii Francji: jego oddziaływanie było powszechne. Dzięki swym przymiotom króla i rycerza, dzięki zrównoważonemu, poddawanemu stałej samokontroli usposobieniu i obfitości bogactw moralnych czerpanych ze społeczności schrystianizowanej – Ludwik św. wydaje się zjawiskiem wyjątkowym. (…) Najwyższą niesprawiedliwością było w oczach Ludwika IX pozostawanie Jerozolimy w rękach niewiernych (Turcy zajęli święte miasto w 1244 roku). Jako jedyny wśród władców zachęcanych gorąco przez Innocentego IV przyjął krzyż; po raz pierwszy w 1248, po raz drugi w 1270.
