Section: Mustafa I / O Mustafie I
Autor: Marcin Szymaniak, Jak sułtan z klatki, „Focus Historia” nr 12 (92)/2014 (grudzień)

Gdy sułtan umarł, chłopiec [Osman II] miał zaledwie 13 lat i dostojnicy zadecydowali o sukcesji jego stryja Mustafy. Był to wyjątek, który przydarzył się po raz pierwszy od czternastu pokoleń. W ten sposób Mustafa został pierwszym „sułtanem z Klatki”. Wkrótce zyskał sobie przydomek Szalonego. 14-letnie odosobnienie w ogłupiającym otoczeniu wywarło poważny wpływ na jego zdrowie psychiczne. Kompletna nieznajomość ludzi, nie mówiąc już o sprawach państwowych, spowodowała, że stał się marionetką w rękach dworskich klik.
