Section: Mustafa I / O Mustafie I
Autor: Marcin Szymaniak, Jak sułtan z klatki, „Focus Historia” nr 12 (92)/2014 (grudzień)

Wybuchł bunt i Osman II jako pierwszy w dziejach Turcji władca został zabity przez janczarów. W jaki sposób – o tym już wiemy. Mustafę znów wyciągnięto z Klatki i kazano mu rządzić. Ponownie wyniesiony na tron mężczyzna, cierpiący na coraz poważniejsze zaburzenia, nie miał na to najmniejszej ochoty. Nocami błąkał się po pałacu, płakał, krzyczał i wzywał Osmana, by powrócił do świata żywych i znów uwolnił go od przeklętych obowiązków imperatora. Autorytet władzy sułtańskiej legł w gruzach.
