Section: Maria I Tudor / O Marii I Tudor
Autor: Simon Sebag Montefiore, Potwory. Historia zbrodni i okrucieństwa, op. cit., s. 135.

Pierwsza kobieta samodzielnie rządząca Anglią, to osławiona „Krwawa Maria”, która złożyła swe królestwo u stóp hiszpańskiego króla oraz, dążąc do odbudowania i wzmocnienia roli katolicyzmu, wprowadziła w kraju bezlitosny religijny terror, paląc odstępców od wiary na stosach. Rozpamiętując gorzkie wspomnienia z przeszłości, usiłowała powstrzymać protestancki ruch reformacyjny zapoczątkowany przez jej ojca, Henryka VIII. Przy tym życie osobiste Marii było na wskroś tragiczne – jej małżeństwo pozostało bezdzietne, była niezwykle delikatna i często podupadała na zdrowiu, a jej umysł w ostatnich latach coraz częściej odmawiał posłuszeństwa. Jej rządy – zarówno represje w kraju, jak i polityka zagraniczna – okazały się ostatecznie całkowitą klęską.
