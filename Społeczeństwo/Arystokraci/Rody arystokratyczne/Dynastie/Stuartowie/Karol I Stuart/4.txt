Section: Karol I Stuart / O Karolu I Stuarcie
Autor: Jacek Kaczmarski, http://www.kaczmarski.art.pl/tworczosc/wiersze_alfabetycznie/kaczmarskiego/c/cromwell.php Cromwell, 15 października 1990

Broni się grzeszny król i pomazaniec.
Nie tyle władzy żal mu, co zasady.
Żal płynie z winy, a z winy – kajanie.
Lecz nie kajania pragną purytanie:
Muszą dowody mieć – zdrady.
Dowodem – zdrada. Ów zdrajca zdradzony
Przez własne siły (te, na które liczył).
Nie może przecież zachować korony,
Skoro przez Boga został osądzony,
I sądzą go jego stronnicy. (…)
Skazaniec łzawy szkicuje testament –
Z myślą o losie Cromwella.
Turla się głowa królewska pod stopy.
Sprawiedliwości stało się więc zadość.
Dla zniewolonej wzór to Europy:
Szafot wszak w końcu biskup sam pokropił
I wielka nastała radość! (…)
