Section: Kosma Medyceusz Starszy / O Kosmie Medyceuszu
Autor: Ivan Cloulas, Wawrzyniec Wspaniały, przeł. Wojciech Gilewski, PIW, Warszawa 1988.
Zobacz też: Platon, Wawrzyniec Wspaniały

U podstaw obeznania Kosmy z literaturą grecką legło głębokie zainteresowanie problemami filozoficznymi. (...) Filozofia ta, wedle której stosunków świata ludzkiego ze światem boskim nie cechował już lęk i poczucie winy, jak to miało miejsce w tradycyjnym chrystianizmie, lecz wolność i miłość, pasjonowała Kosmę i kupców oraz inne światłe osoby z jego otoczenia. (...) Powstała myśl wskrzeszenia Akademii Platońskiej, owego wolnego zgromadzenia, gdzie z pogodą ducha dyskutowano o kwestiach zasadniczych.(...) Wtajemniczeniem w platonizm bardzo wcześnie objęta została cała rodzina Kosmy. Synowie jego Giovanni i Piero, a nawet wnukowie, Giuliano i Wawrzyniec, gdy tylko osiągnęli wiek młodzieńczy, również zostali mu poddani.
