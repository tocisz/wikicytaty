Section: Ludwik II Wittelsbach / O Ludwiku II Wittelsbachu
Autor: Sigrid Maria Grössing, Kobiety za kulisami historii, tłum. Barbara i Daniel Lulińscy, Dom Wydawniczy Bellona, Warszawa 2002, ISBN 8311095914, s. 228–229.

Jej [księżny Diany Spencer] przedwczesna, nagła śmierć sprawiła, że w jednej chwili stała się ikoną, jak niegdyś cesarzowa Elżbieta, legendarna Sisi czy król bawarski Ludwik II. Wszyscy troje spełniali konieczne warunki, by stać się mitem: Elżbieta Ludwik i Diana byli piękni, tajemniczy oraz tragicznie zmarli. Dlatego nieprzerwanie oddziaływali na wyobraźnię potomnych. (…) król Bawarii Ludwik II, nigdy nie miał bliższego kontaktu z poddanymi, żył w stworzonym przez siebie nierealnym świecie, którego urządzenie kosztowało bajońskie sumy. Właśnie dlatego, że otaczał się tajemniczą aurą i nigdzie się nie pokazywał, czczono go i podziwiano, nie stawiając zbędnych pytań. Jego śmierć w jeziorze Starnberg do dziś pozostała tajemnicą.
