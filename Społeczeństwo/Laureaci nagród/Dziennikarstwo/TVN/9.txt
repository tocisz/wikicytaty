Section: TVN / O TVN24
Autor: Wiesław Godzic, http://www.polityka.pl/kraj/analizy/1518480,1,dziesiec-lat-z-tvn-24.read Dziesięć lat z TVN 24. Dekada na pasku, 12 sierpnia 2011

TVN24 wprowadziła styl przypominający BBC World, ale choć wzorowana na zachodnim formacie, jest to jednak stacja bardzo polska, skoncentrowana na wydarzeniach w kraju. Interesują ją głównie wydarzenia sensacyjne, ale nie tabloidowe, przede wszystkim jednak wydarzenia polityczne, co czyni ją silnie warszawocentryczną. To dla niej pewien balast. Jest TVN24 niewątpliwie królestwem powtórzeń i zapętlonych relacji i oglądać jej ciągle nie sposób, choć są i tacy, którzy oglądają. Stacja wykształciła własny styl debaty publicznej, który bardzo łatwo odróżnić od stylu konkurencji, jest on mocny, czasem krwisty.
