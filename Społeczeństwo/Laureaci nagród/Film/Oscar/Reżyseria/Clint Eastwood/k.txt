Section: Clint Eastwood / O Clincie Eastwoodzie
Autor: Andrzej Lubowski, http://www.polityka.pl/kultura/aktualnoscikulturalne/1504628,1,eastwood-clint.read Nie żartujemy, on myśli, polityka.pl, 14 maja 2010
Zobacz też: Hollywood

W Hollywood Eastwood należy do wyjątków. Nigdy nie pociągały go narkotyki. Jak sam mówi, dekady lat 60. i 70. umiliło mu piwo. Jego młodzieńcze pasje to szybkie samochody i łatwe kobiety. Prawdziwą miłość – powiada – znalazł, gdy miał 65 lat. Co doradza synom? Żeby dawali kobiecie pierwszeństwo w przejściu przez drzwi. Dlaczego? Bo są silniejsi. To ich obowiązek jako mężczyzn. A tego się dziś nie uczy. Kiedyś, wspomina z nostalgią, nie trzeba było przewracać krzeseł i wydzielać testosteronu, aby udowodnić swą męskość.
