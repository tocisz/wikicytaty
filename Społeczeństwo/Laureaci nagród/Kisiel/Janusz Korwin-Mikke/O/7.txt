Section: Janusz Korwin-Mikke/O
Opis: podczas wywiadu w radiu Tok FM.
Zobacz też: Marian Jurczyk

Otóż jest taki Pan, nazywa się Jurczyk i on był agentem SB (czy pod przymusem, czy nie, to nie ma znaczenia, ważne, że był agentem). Otóż, jeden sąd lustracyjny uznał, że był agentem. On się odwołał i sąd uznał, że był agentem. No to on się udało do sądu najwyższego, który cofnął sprawę do pierwszej instancji i tam, trzeci już skład orzekł, że on był agentem. Czwarty skład także orzekł, że on był agentem. Po czym wzięło w łapę tych trzech facetów, z Panem Piotrem Hofmańskim na czele i oświadczyli, że Pan Jurczyk, oczywiście, nie był agentem. Dali po pysku, tym czterem składom sędziowskim, ale co więcej oni mieli w ręku tak: oświadczenie Pana Jurczyka, że będzie agentem, mieli pisane przez Pana Jurczyka raporty i mieli w ręku pokwitowania za pieniądze, jakie brał. I w tym momencie sędzia Hofmański orzekł, że Pan Jurczyk, cytuję „oczywiście nie był agentem”. Otóż ja bardzo przepraszam, nazwałem tych ludzi sk...synami i oni mi proces wytoczyli. Ja z kolei wytoczyłem im proces, to znaczy zgłosiłem się do prokuratury, jako że oni dokonali przestępstwa. Funkcjonariusz państwowy, który w dokumencie oficjalnym poświadcza nieprawdę, podlega karze więzienia od 5 miesięcy do 6 lat i nie spocznę, póki tych trzech łajdaków nie wyląduje w kryminale na co najmniej 6 miesięcy. Przepraszam bardzo, nie jest powiedziane, że sędziowie sądu najwyższego, są bezkarni.
