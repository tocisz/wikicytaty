Section: Harry Potter i Czara Ognia (książka) /  / Drogi się rozchodzą

– Co on tu robi? – warknął, wpatrując się w Syriusza, którego twarz wyrażała podobną niechęć.
– Jest tutaj na moje zaproszenie – odpowiedział Dumbledore, patrząc to na jednego, to na drugiego. – Jak i ty, Severusie. Ufam wam obu. Nadszedł czas, byście zapomnieli o dawnych urazach i zaufali sobie.
Harry pomyślał, że Dumbledore domaga się cudu. Syriusz i Snape patrzyli na siebie z nieukrywaną nienawiścią.
– Póki co, zadowolę się brakiem otwartej wrogości – dodał Dumbledore z nutą zniecierpliwienia. – Podajcie sobie ręce. Jesteście teraz po tej samej stronie. Czasu jest mało, a nas jest tylko garstka, więc jeśli się nie zjednoczymy, możemy się pożegnać z wszelką nadzieją.
Powoli – wciąż łypiąc na siebie spode łba – Syriusz i Snape zbliżyli się do siebie, podali sobie ręce i natychmiast od siebie odeszli.
– Na razie musi nam to wystarczyć – rzekł Dumbledore (…).
