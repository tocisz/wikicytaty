Section: Margaret Atwood / Opowieść Podręcznej (1985)
Źródło: rozdz. 13, s. 85 (podkr. oryg. rozstrzelonym drukiem).

Dziewiętnasty wiek; obsesja na punkcie haremów: tłuste kobiety porozwalane na otomanach, na głowach turbany albo aksamitne czapki, wachlarze z pawich piór, w głębi eunuch na straży. Studia siedzących ciał malowane przez mężczyzn, którzy tam nigdy nie byli. Te obrazy miały być erotyczne i wtedy uważałam, że takie są; ale dzisiaj widzę, czym one były naprawdę. Malowidła przedstawiają ruch w zawieszeniu, czekanie, przedmioty niebędące w użyciu. Malowidła przedstawiają znudzenie.
Ale może znudzenie ma walor erotyczny, kiedy robią to kobiety – dla mężczyzn.
