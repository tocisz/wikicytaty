Section: Harry Potter i Czara Ognia (książka) /  / Nieoczekiwane zadanie

– A ty z kim idziesz?
– Z Angeliną – odpowiedział Fred bez najmniejszego śladu zakłopotania.
– Co? – Ron był naprawdę wstrząśnięty – Już ją zaprosiłeś?
– Dobry pomysł – rzekł Fred. Odwrócił się i zawołał przez cały pokój wspólny: – Hej, Angelino!
Angelina, która plotkowała z Alicją Spinnet przy kominku, podniosła głowę.
– Co? – zawołała.
– Chcesz iść ze mną na bal?
Angelina zmierzyła go taksującym spojrzeniem.
– No dobra – powiedziała i wróciła do plotkowania, tyle że teraz miała na twarzy lekki uśmiech.
– Tak się to robi – oświadczył spokojnie Fred Harry'emu i Ronowi – Pestka.
