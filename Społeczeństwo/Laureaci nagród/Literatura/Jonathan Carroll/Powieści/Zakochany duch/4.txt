Section: Zakochany duch

Całe życie kłamała i pozowała, udając kogoś, kim nie była, a wszystko po to, żeby jej znajomi i przyjaciele - koleżanki z podwórka, bracia i siostry w wierze, potencjalni narzeczeni czy koleżanki z pracy - docenili jej urodę, inteligencję, poczucie humoru.
Przez całe życie chciała pod każdym względem uchodzić za lepszą, niż była naprawdę. Brakowało jej rozumu, urody i środków. Danielle Voyles stanowiła bladą kopię osoby, której obraz usiłowała przedstawić światu.
