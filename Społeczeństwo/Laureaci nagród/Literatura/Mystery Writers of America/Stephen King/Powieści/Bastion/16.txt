Section: Bastion / Złote myśli / Księga trzecia: Bastion
Opis: z pamiętnika Harolda Laudera, napisane krótko przed śmiercią.

Zastanawiam się, czy oni wszyscy nie żyją? Cała komisja? Jeżeli tak, wybaczcie. Zostałem oszukany. Wiem, że to marne wytłumaczenie tego, co uczyniłem, ale dla mnie jedyne, jakie jeszcze się liczy. Mroczny mężczyzna jest realny jak supergrypa czy rakiety z głowicami atomowymi, które wciąż spoczywają gdzieś tam, w swoich ołowiano-betonowych silosach. A gdy nadejdzie kres i będzie rzeczywiście tak straszny, jak spodziewali się tego wszyscy ludzie tego świata, zbliżając się do Tronu Pańskiego na sąd ostateczny pozostanie wykrztusić z siebie tylko to jedno jedyne, szczere wyznanie: „Zostałem oszukany”.
Przepraszam za całe zło, jakie wyrządziłem, lecz nie będę zaprzeczał, iż uczyniłem to wszystko z własnej i nieprzymuszonej woli.(...) Chcę podpisać się teraz pod tym imieniem, które nadano mi w Boulder. Wówczas nie potrafiłem go przyjąć, teraz jednak czynię to świadomie i bez oporów.
Zamierzam umrzeć z własnej ręki i w pełni władz umysłowych.
Hawk
