Section: Halldór Kiljan Laxness / Światłość świata

(…) przez całe lato pędziłem bujny żywot i byłem w obawie, że ktoś mi w tym przeszkodzi. Bałem się, że ktoś może mnie wciągnąć do jakiejś walki. – Walka jest nieodłączna od życia. Co byłoby warte życie, gdybyśmy nie mieli wrogów? Co byłoby warte życie bez walki? Co byłoby ono warte, gdyby nie można było zwyciężać lub być zwyciężonym? Czym byłoby życie, gdyby się nie było człowiekiem? – Możliwe, że walka jest rzeczą normalną jak codzienny chleb – powiedział. – Ale pokój jest rozkwitem. Chodzi mi jedynie o to, żeby prowadzić bujne życie. – No i cóżeś ty robił? – Obserwowałem światłość niebiańską.
