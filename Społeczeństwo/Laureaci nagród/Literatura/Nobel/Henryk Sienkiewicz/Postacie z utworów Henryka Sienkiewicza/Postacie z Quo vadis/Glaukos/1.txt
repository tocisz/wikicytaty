Section: Glaukos / O Glaukosie
Autor: Andrzej Tomecki
Źródło: Krzysztof Łukaszewicz, Igrzysko Kawalerowicza, czyli jak kręcono Quo vadis, wyd. Egmont, Warszawa 2001, ISBN 8323799717, s. 38–39.

Czytając Quo vadis, jakoś nie zwróciłem uwagi na postać nieszczęśliwego, dwukrotnie zdradzanego przez Chilona lekarza Glauka. Dopiero po otrzymaniu propozycji zagrania w filmie wróciłem do powieści i postać wydała mi się bardzo ciekawa. Nie jest to może rola szczególnie rozbudowana, ale ważna. Glaukos to kontrapunkt dla Chilona. Dzięki niemu Chilon porzuca grzeszne życie i staje się chrześcijaninem. (…) Siedzę przy stole wraz z innymi chrześcijanami, gdy do domu wpada Winicjusz z zamiarem poproszenia świętego Piotra o rękę Ligii. Glaukos nie okazuje mu nieufności ani wrogości. Jest raczej zdziwiony, że ktoś z zupełnie innego świata wtargnął nagle między żyjących w prostocie chrześcijan.
