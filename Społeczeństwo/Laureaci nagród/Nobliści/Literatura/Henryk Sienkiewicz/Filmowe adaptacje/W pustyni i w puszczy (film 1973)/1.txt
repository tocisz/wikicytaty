Section: W pustyni i w puszczy (film 1973) / O filmie
Autor: Ewelina Nurczyńska-Fidelska, http://edukacjafilmowa.pl/ludyczne-aspekty-filmowych-adaptacji-utworow-henryka-sienkiewicza/Ludyczne aspekty filmowych adaptacji utworów Henryka Sienkiewicza, edukacjafilmowa.pl

Zachowując cały szacunek wobec intencji adaptatora i jego warsztatowej fachowości, stwierdzić trzeba, że realizując „W pustyni i w puszczy” Władysław Ślesicki popełnił grzech śmiertelny. W filmie przygodowym zgubił przygodę; chcąc zadowolić także świat dorosłych (myślę tu o historycznej rewizji Sienkiewiczowskiej powieści), nie zrobił filmu, który dzieci w pełni by zaakceptowały. Afryka nie jest dla współczesnych dzieci ziemią tak nieznaną, jak była dla pierwszych czytelników tej powieści. Przybliżyły ją właśnie filmy, powinna zostać więc wspaniałym tłem wspaniałej przygody, a nie przedmiotem szczególnej uwagi realizatorów.
