Section: Marek Winicjusz / O Marku Winicjuszu
Autor: Lesław Eustachiewicz, „Quo vadis” Henryka Sienkiewicza z serii Biblioteka analiz literackich, Wydawnictwa Szkolne i Pedagogiczne, Warszawa 1983, ISBN 8302019623, s. 71–72.

Słabszy rezultat osiągnął Sienkiewicz w postaci Winicjusza. W ogólnym rysunku powtórzył portret Kmicica, a więc historię charakteru przemienionego przez miłość, ale inne tło historyczne zredukowało aktywną energię, zmniejszyło współudział w ewolucji elementów heroicznych, zwiększyło ilość odruchów emocjonalnych i egocentrycznych. Zamiast bohatera mamy amanta, który ze swej wiary czyni coś w rodzaju prezentu dla potęg nadludzkich, żeby otrzymać to, czego pragnie.
