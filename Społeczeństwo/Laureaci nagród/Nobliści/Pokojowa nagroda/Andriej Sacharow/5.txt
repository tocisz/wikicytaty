Section: Andriej Sacharow / O Andrieju Sacharowie
Autor: Franciszek Szlachcic, Gorzki smak władzy

Gdy poruszone zostały sprawy nauki i postępu technicznego, nasz gość (Nikita Chruszczow) z nieukrywaną złością mówił o Akademii Nauk ZSRR. Nie był zadowolony z jej niezależności. Wynikało z tego, że kogoś protegowanego przez KC KPZR nie wybrano do akademii. W tym kontekście pojawiło się nazwisko akademika Sacharowa. Chruszczow mówił, że za skonstruowanie bomby termojądrowej i inne osiągnięcia otrzymał trzy Gwiazdy Bohatera Pracy, tyle co marszałek Żukow za II wojnę światową. I dodał, że teraz protestuje przeciw broni atomowej, ale bombę zrobił, a Kapica odmówił.
