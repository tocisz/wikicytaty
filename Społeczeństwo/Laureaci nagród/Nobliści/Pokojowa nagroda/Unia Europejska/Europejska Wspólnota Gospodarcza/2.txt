Section: Europejska Wspólnota Gospodarcza
Autor: Charles de Gaulle, konferencja prasowa, Paryż, 14 stycznia 1963, tłum. Tomasz Majchrowski
Opis: wypowiadając się w sprawie przystąpienia Wielkiej Brytanii do EWG.

W ślad za Wielką Brytanią inne kraje, które (…) są z nią związane przez strefę wolnego handlu, z tych samych powodów co Wielka Brytania chciałyby lub będą chciały przystąpić do Wspólnego Rynku.
Należy przyjąć, że przystąpienie przede wszystkim Wielkiej Brytanii, a następnie wspomnianych państw zmieni całkowicie całość dostosowań, porozumień, kompensacji oraz reguł, które zostały ustanowione między Szóstką, ponieważ wszystkie te kraje tak jak Anglia reprezentują znaczące odrębności. (…)
Poza tym powiększająca się w ten sposób wspólnota musiałaby stawić czoło szeregowi problemów w zakresie jej stosunków gospodarczych z wieloma innymi państwami, a zwłaszcza Stanami Zjednoczonymi.
Można oczekiwać, że spójność jej członków – tak licznych i różnorodnych – nie utrzymałaby się zbyt długo. W konsekwencji pojawiłaby się ogromna wspólnota atlantycka uzależniona od USA i przez nie kierowana, która szybko wchłonęłaby, wcześniej czy później, wspólnotę europejską.
