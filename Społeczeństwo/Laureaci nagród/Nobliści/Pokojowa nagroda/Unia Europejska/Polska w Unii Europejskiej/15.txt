Section: Polska w Unii Europejskiej / O
Opis: o partii Prawo i Sprawiedliwość i jej sojusznikach.
Autorka: Anna Wolff-Powęska
Źródło: http://poznan.wyborcza.pl/poznan/7,105531,24741244,prof-wolff-poweska-pis-ma-haslo-polska-sercem-europy-wladcy.html Prof. Wolff-Powęska: PiS ma hasło "Polska sercem Europy". Władcy o zapędach imperialnych zawsze uważali, że są w "centrum Nieba i Ziemi", wyborcza.pl, 1 maja 2019.
Zobacz też: Henryk Sienkiewicz, islam, Krystyna Pawłowicz, Parlament Europejski, Zdzisław Krasnodębski

Obecnej władzy, która wyprowadza błękitną flagę ze złotymi gwiazdami z urzędu państwowego, przez posłankę Krystynę Pawłowicz nazwaną „szmatą”, Unia Europejska jawi się przede wszystkim jako zagrożenie. Stąd patriotyczna drużyna delegowana przez rządzącą partię do Parlamentu Europejskiego jest zobowiązana nie do aktywności na rzecz rozwiązywania kwestii natury globalnej, lecz ma do spełnienia szczególną misję; misję przeciw zawłaszczaniu polskiej suwerenności przez brukselskich komisarzy, przeciw islamizacji życia, wojującemu ateizmowi, genderyzmowi, w obronie polskiej rodziny, polskiego języka, naszej historii, lektury romantyków i Sienkiewicza (bez wskazania, kto nam tego zabrania), polskich granic przed imigrantami, cyklistami, pasożytami, środowiskami LGBT, jak twierdzi Zdzisław Krasnodębski, „ideowo bardzo bojowo nastawionymi”, stanowiącymi groźbę zmian kulturowych w Polsce, przed seksualizacją dzieci w szkołach poprzez „ostrą edukację”.
