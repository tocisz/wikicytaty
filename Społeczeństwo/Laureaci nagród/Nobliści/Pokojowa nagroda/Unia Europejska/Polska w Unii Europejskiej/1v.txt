Section: Polska w Unii Europejskiej / S
Autor: Kamil Durczok
Źródło: https://wpolityce.pl/polityka/407581-za-duzo-slonca-durczok-juz-wie-co-planuje-prezes-pis Za dużo słońca? Durczok już wie, co planuje prezes PiS: "Cień unijnej flagi przeszkadza Kaczyńskiemu cieszyć się słońcem wymarzonej dyktatury", wpolityce.pl, 11 sierpnia 2018.
Zobacz też: dyktatura, Jarosław Kaczyński, Prawo i Sprawiedliwość

Szef PiS jest już wyraźnie przekonany, że struktury unijne są bardziej obciążeniem, niż wsparciem czy szansą. Cień unijnej flagi przeszkadza Kaczyńskiemu cieszyć się słońcem własnego, wymarzonego modelu dyktatury. Oznacza dla jego marionetek konieczność upokarzających tłumaczeń przed pogardzaną przezeń brukselską elitą. Oznacza, nieakceptowalne w jego rozumieniu pojęcia władzy, kary finansowe. I to za działania, które on sam uważa za właściwe i słuszne. Kaczyński nie może pojąć, że zdobyta władza napotyka jakieś przeszkody, i to - o ironio - nie w kraju, ale za granicą. Despota nie znosi sprzeciwu. A jeśli nie może go zdławić, zrobi wszystko, by się go inaczej pozbyć. Czyli ominąć. Mówiąc wprost, Bruksela uniemożliwia mu rządzenie we własnym kraju.
