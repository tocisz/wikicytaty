Section: Polska w Unii Europejskiej / U
Autor: Stanisław Skarżyński, Ilu Polaków nigdy nie weszło do Unii, „Gazeta Wyborcza” 5–7 stycznia 2018, s. 17.

Unia wpompowała w Polskę setki miliardów euro, finansując nasz największy skok cywilizacyjny w historii. Według danych Ministerstwa Rozwoju dzięki tym pieniądzom w latach 2007–2013 powstało blisko 1,5 tys. km dróg ekspresowych i autostrad, 1,2 tys. km torów kolejowych, 2,5 tys. km gazociągów, 15 tys. km wodociągów; właściwie od zera odbudowano polską sieć ratownictwa medycznego, kupując 335 karetek, wyposażając 180 szpitali i 280 centrów ratunkowych; przebudowano 8 lotnisk, zbudowano 256 linii tramwajowych i tyle samo oczyszczalni ścieków, a także zakupiono blisko 1,5 tys. taborów tramwajowych i kolejowych.
