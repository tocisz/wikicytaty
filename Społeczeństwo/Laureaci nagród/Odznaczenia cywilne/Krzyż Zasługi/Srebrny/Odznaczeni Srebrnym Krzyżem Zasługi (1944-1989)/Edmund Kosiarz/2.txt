Section: Edmund Kosiarz
Opis: o obronie Helu i drugiej bitwie baterii cyplowej z Helu z niemieckimi okrętami liniowymi m.in. przeciw pancernikowi „Szleswig-Holsztein”, 27 września 1939.
Źródło: Edmund Kosiarz, Druga wojna światowa na Bałtyku, Wydawnictwo Morskie, Gdańsk 1988, ISBN 8321532683.s. 157–159.
Zobacz też: Gdańsk

Ogień, kierowany przez kpt. Mańkowskiego, był skuteczny. Już w trzeciej salwie uzyskano nakrycie, a następnie trafienia. Między innymi jeden z celnych pocisków rozerwał się na wieży działa 150 mm i uszkodził je. (...) Choć dowódca „Szleswiga-Holsteina” kmdr Kleinkamp po wstrzelaniu się mógł liczyć na poważny sukces, po pierwszym trafieniu w jego okręt pocisku z baterii polskiej zrezygnował z dalszej walki. Pancernik zaczął wycofywać się na bezpieczną odległość, poza zasięg skutecznego ognia baterii. Artylerzyści polscy zdążyli oddać jeszcze dwie salwy, a potem przenieśli ogień na „Schlesiena”. Ale i jego dowódca kmdr Utke nie miał ochoty do dalszej walki. Bateria oddała kilka salw, po czym przerwała ogień, gdyż oba okręty udały się w stronę Gdańska.
