Section: Janusz Palikot / O Januszu Palikocie
Autor: Jerzy Urban, http://palikot.blog.onet.pl/2012/12/03/jezyk-milosci/ Język miłości

Janusz Palikot jest przyszłością Europy, gdyż władza nad Polską to dlań ciasny, poniżający, choć niezbędny etap przejściowy. Palikotyzm oznacza modernizację i wietrzenie zatęchłości. Palikot jest jaroszem, mędrcem, filozofem. Uwo­dzi ludzi, porywa masy. Książę Walii Karol, kiedy rano wstaje, dzwoni do ambasadora swojej mamusi w Warszawie py­tać, jak dziś ubrany jest Palikot, aby go naślado­wać. Janusz jest bowiem wskaźnikiem elegancji, a Jego czerwony zegarek wyznacza czas przyszły kontynentu. Czas Palikota. Wokół Palikota zbierają się najwybitniejsi my­śliciele i artyści, a jeśli któryś nie jest wielkością, to przez osmozę myśli bijących od Palikota mistrzem się staje. Widać gołym okiem, jak przy Palikocie rozdymają się talenty i mnożą zwoje mózgów. Żona Palikota jest tak śliczna, że gdy ustawi się wśród antycznych rzeźb przedstawiających greckie i rzymskie piękności, wyglądają one jak polskie ropuchy z parafialnego bajora. Dzieci Palikotów są tak anielskie, że na ich wi­dok pedofile biegną do Tuska, aby ich wykastro­wał, gdyż widok tych niewiniątek jest nie do wy­trzymania dla dzieciojebców. Dobroć Palikota nosi znamiona świętości. Pędząc swoim land roverem, zawsze wymija śle­pe staruszki, szczególnie gdy są kulawe i wloką się po pasach. Uczynił on posłami mnogość nie­szczęśników tracących uprawnienia do pomocy społecznej. Zbiór mów sejmowych Palikota będą kiedyś wkuwać na pamięć studenci politologii oraz adepci prawa uczący się oratorstwa. Niezmierzone swoje bogactwa Janusz Palikot przeznacza na mecenat nad sztuką i sam upra­wia kulturę wyrafinowaną. Będąc smakoszem, jada siekaną trawę przysmaczoną obierkami z kartofli.
