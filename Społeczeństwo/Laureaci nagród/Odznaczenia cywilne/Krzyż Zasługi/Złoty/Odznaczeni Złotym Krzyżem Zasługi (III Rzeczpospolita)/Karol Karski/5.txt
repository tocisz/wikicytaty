Section: Karol Karski
Opis: o początkach swojej działalności politycznej.
Źródło: „Plus Minus”, 14–15 lipca 2018

Moja aktywność polityczna zaczęła się od spotkania z Ludwikiem Dornem, który był wówczas szefem zespołu analiz w Kancelarii Prezydenta Wałęsy. Jako ekspert wskazany przez MSZ napisałem dla niego ekspertyzy na temat prawnych aspektów polityki wschodniej. Po pewnym czasie zaprosił mnie na spotkanie koła socjologów, politologów i polityków społecznych, które działało w ramach Porozumienia Centrum. Poznałem tam wiele osób, z którymi łączyły mnie zainteresowania naukowe. Zostałem wtedy członkiem tego koła, a więc i członkiem PC. Poznałem też wtedy Jarosława Kaczyńskiego.
