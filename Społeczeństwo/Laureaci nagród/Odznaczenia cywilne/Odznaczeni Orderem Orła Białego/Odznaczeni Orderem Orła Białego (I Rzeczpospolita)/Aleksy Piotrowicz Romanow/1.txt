Section: Aleksy Piotrowicz Romanow / O Aleksym Piotrowiczu Romanowie
Autor: Katarzyna II
Źródło: Władysław Andrzej Serczyk, Poczet władców Rosji (Romanowowie), Wydawnictwo Puls, Londyn 1992, ISBN 0 907587 83 6, s. 161.

Poczytuję, iż przemądry monarcha Piotr I miał bezsprzecznie największe powody, by wyrzec się swego niewdzięcznego, nieposłusznego i niezdolnego syna. Ów przepełniony był doń nienawiścią, złością, perfidną zawiścią; doszukiwał się w ojcowskich przedsięwzięciach i postępkach, w tym koszu dóbr, okruchów zła, dawał posłuch pochlebcom, do uszu swych nie dopuszczał prawdy i niczym nie można było mu tak dogodzić, jak znieważając sławnego rodzica i mówiąc źle o nim. Sam zaś leniwy był, tchórzliwy, dwulicowy, niestały, prymitywny, nieśmiały, pijus, popędliwy, uparty, obłudny, przeciętnego nader umysłu i słabego zdrowia.
