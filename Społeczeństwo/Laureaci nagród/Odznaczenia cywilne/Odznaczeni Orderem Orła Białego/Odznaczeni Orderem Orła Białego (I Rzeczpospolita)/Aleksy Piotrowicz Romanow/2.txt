Section: Aleksy Piotrowicz Romanow / O Aleksym Piotrowiczu Romanowie
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 173.

Z carewicza Aleksego, syna Piotra, nie wyrosło nic dobrego. Wszystko go nudziło, a do tego raz na jakiś czas miewał zawroty głowy. Ubierał się w starą podomkę z brakującymi guzikami, a większość dnia przesiadywał na piecu, zajadając marynowane grzyby i solone ogórki. Często dostawał też w skórę od ojca. To oczywiście bardzo bolało, zwłaszcza Aleksego, bo Piotra jakby trochę mniej. Niektórzy twierdzą nawet, że Piotr zatłukł Aleksego na śmierć. A tam, raz mu się zdarzyło. Zresztą, akurat był wtedy pijany w trupa.
