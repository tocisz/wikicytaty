Section: August Hlond
Opis: akt poświęcenia narodu Niepokalanemu Sercu Maryi, powtarzany przez zgromadzonych, Jasna Góra, 8 września 1946.
Źródło: http://niedziela.pl/artykul/28816/Biskupi-polscy-odnowia-Akt-Poswiecenia Biskupi polscy odnowią Akt Poświęcenia Ojczyzny Niepokalanemu Sercu Maryi, niedziela.pl, 11 maja 2017.
Zobacz też: Maria z Nazaretu, Jasna Góra, Polska, Biblia (literatura), Jan II Kazimierz Waza

Niepokalana Dziewico! Boga Matko Przeczysta! Jak ongiś po szwedzkim najeździe, król Jan Kazimierz Ciebie za Patronkę i Królową Państwa obrał i Rzeczpospolitą Twojej szczególnej opiece i obronie polecił, tak w tę dziejową chwilę my, dzieci narodu polskiego, stajemy przed Twym tronem z hołdem miłości, czci serdecznej i wdzięczności. Tobie i Twojemu Niepokalanemu Sercu poświęcamy siebie, naród cały i wskrzeszoną Rzeczpospolitą, obiecując Ci wierną służbę, oddanie zupełne oraz cześć dla Twych świątyń i ołtarzy. Synowi Twojemu, a naszemu Odkupicielowi, ślubujemy dochowanie wierności Jego nauce i prawu, obronę Jego Ewangelii i Kościoła, szerzenie Jego Królestwa.
