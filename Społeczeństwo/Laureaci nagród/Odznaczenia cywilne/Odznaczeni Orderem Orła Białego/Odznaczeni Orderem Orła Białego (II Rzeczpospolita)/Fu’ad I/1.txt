Section: Fu’ad I / O Fu’adzie I
Autor: Mieczysław Lepecki, Pamiętnik adiutanta marszałka Piłsudskiego, Państwowe Wydawnictwo Naukowe, Warszawa 1989, ISBN 8301068280, s. 110.

Król był ubrany w długi czarny surdut, jaki chętnie nosili ostatni sułtanowie tureccy i ich wysocy dygnitarze, oraz w zwykłe ineksprymable wizytowe paski. Na palcach błyszczało kilka bogatych pierścionków. Król posiadał charakterystyczny „tik”, polegający na tym, że od czasu do czasu chrząkał głosem wysokim i donośnym, co sprawiało wrażenie dość niezwykłe. Podobno była to pozostałość po jednym z zamachów na jego osobę, z którego ledwie wyszedł z życiem, opłacając go ciężką raną w szyję. Sylwetka królewska nie miała w sobie nic szczególnie rzucającego się w oczy. Gdyby można było go zobaczyć kiedykolwiek spacerującego po ulicach Kairu, niczym nie różniłby się od zamożnego kupca, opowiadającego głośno o sukcesach dnia ubiegłego.
