Section: Ignacy Skorupka / O Ignacym Skorupce
Autor: kard. Aleksander Kakowski
Źródło: https://dzieje.pl/artykulyhistoryczne/ks-ignacy-skorupka-symbol-bitwy-warszawskiej Waldemar Kowalski, Ks. Ignacy Skorupka – symbol Bitwy Warszawskiej, dzieje.pl, 28 lipca 2020.

W bitwie pod Ossowem młodociany żołnierz nie wytrzymał ataku i zaczął się cofać. Cofali się oficerowie i dowódca pułku. Wtedy ks. Skorupka zebrał koło siebie kilkunastu chłopców i z nimi poszedł naprzód. Widząc cofającego się dowódcę pułku, krzyknął do niego: „Panie pułkowniku, naprzód!”. „A ksiądz?”, zapytał pułkownik. „Panie pułkowniku, za mną!”. „Chłopcy za mną!”. Poszli naprzód. Wielu poległo; padł rażony granatem i ks. Skorupka.
