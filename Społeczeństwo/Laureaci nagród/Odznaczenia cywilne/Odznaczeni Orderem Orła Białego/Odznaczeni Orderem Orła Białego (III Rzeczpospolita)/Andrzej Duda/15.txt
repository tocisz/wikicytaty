Section: Andrzej Duda / O
Opis: o reżyserze Antonim Krauzem.
Źródło: https://wpolityce.pl/spoleczenstwo/381615-dzieki-jego-determinacji-i-doswiadczeniu-powstal-film-smolensk-prezydent-zegna-antoniego-krauze Dzięki Jego determinacji i doświadczeniu powstał film „Smoleńsk”. Prezydent żegna Antoniego Krauze, wpolityce.pl
Zobacz też: PRL, Czarny czwartek, Smoleńsk

Odszedł Antoni Krauze – znakomity reżyser filmów fabularnych i dokumentalnych. Stworzył osobny styl, oparty na wnikliwej obserwacji świata, pełen sceptycyzmu wobec rzeczywistości PRL-u, a jednocześnie tęsknoty za autentycznością i wewnętrzną wolnością każdego człowieka. Niejednokrotnie podejmował trudne tematy, ważne dla zrozumienia naszej współczesnej historii. „Czarny czwartek. Janek Wiśniewski padł” ukazał istotę tragicznych wydarzeń związanych z masakrą robotników na Wybrzeżu w 1970 roku. Dzięki Jego niespożytej energii, determinacji i doświadczeniu powstał film Smoleńsk. Odznaczony przez Prezydenta RP Andrzeja Dudę Krzyżem Komandorskim Orderu Odrodzenia Polski „za wybitne zasługi w pracy artystycznej i twórczej” 11 listopada 2015 roku podczas uroczystości w Belwederze z okazji Narodowego Święta Niepodległości.
