Section: Elżbieta Zawacka / O Elżbiecie Zawackiej
Autor: Jan Nowak-Jeziorański
Źródło: http://historia.wp.pl/title,Elzbieta-Zawacka-Zo-jedyna-cichociemna-w-historii,wid,18435519,wiadomosc.html?ticaid=118ee7 Elżbieta Zawacka Zo - jedyna „cichociemna” w historii, wp.pl

Nawet w konspiracji, gdzie panuje anonimowość, „Zo” stała się postacią legendarną. Uchodziła za człowieka ostrego i wymagającego od innych, ale najbardziej od samej siebie. Jej oddanie służbie graniczyło z fanatyzmem. Średniego wzrostu, blondynka o niebieskich oczach miała w sobie coś męskiego. Była surowa, poważna, trochę szorstka i bardzo rzeczowa. W czasie rozmowy ani razu nie uśmiechnęła się, nie padło ani jedno słowo natury bardziej osobistej, nic, co nie wiązało się ze służbowym tematem. „Zo” nie miała na to czasu. Dopiero na pożegnanie poczułem ciepły, mocny uścisk dłoni i usłyszałem lekkie westchnienie: „Daj Boże, żebyście dotarli”.
