Section: Henryk Sławik / O Henryku Sławiku
Autor: Lech Kaczyński
Opis: na uroczystości wręczenia odznaczeń dla Henryka Sławika, Józsefa Antalla i ich współpracowników.
Źródło: https://fakty.interia.pl/tylko-u-nas/news-lech-kaczynski-o-henryku-slawiku,nId,886342 Lech Kaczyński o Henryku Sławiku, interia.pl, 16 września 2010.

To dzień bohatera, a w istocie bohaterów trzech narodów – polskiego, węgierskiego i żydowskiego. To dzień człowieka, który jako urzędnik, wyższy urzędnik swojego państwa, ryzykował przez lata, aby pomóc obywatelom państwa, które przecież, jak mówił Pan Prezydent, było po drugiej stronie ówczesnej barykady. Barykady, na której trwała walka na śmierć i życie. Z punktu widzenia mojego narodu była to walka o przetrwanie jako narodu.
