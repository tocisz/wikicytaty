Section: Zbigniew Bartman / N
Opis: o pozycji atakującego w kadrze.
Źródło: http://m-volley.pl/artykul/zobacz/zbigniew-bartman-od-dziecka-powtarzalem-ze-bede-gral-w-reprezentacji-i-na-pewno-mi-sie-uda-618 m-volley.pl
Zobacz także: Andrea Anastasi

Na początku bardzo się ucieszyłem, podchodziłem do tego trochę infantylnie, na zasadzie zabawy, nigdy jeszcze się na takiej huśtawce nie bujałem, może będzie fajnie (śmiech). I na treningach się nie przejmowałem, jak mi coś nie szło, bo to pierwszy raz, jutro będzie troszeczkę lepiej, pojutrze troszeczkę lepiej. A potem jutro było troszeczkę gorzej, a pojutrze troszeczkę gorzej i miałem momenty zwątpienia, po co mi to było. Ale, dzięki zaufaniu Anastasiego, jego wsparciu i spokojowi, który mi dawał, poradziłem sobie i się z tego bardzo cieszę, za to mu również bardzo dziękuję. To zaufanie i spokój to były dwie ważne rzeczy, które mi Anastasi dał, które pozwoliły mi zrobić krok do przodu.
