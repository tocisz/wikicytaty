Section: Uniwersytet Jagielloński
Autor: Klementyna Hoffmanowa
Źródło: Lucyna Bełtowska, Siedem krakowskich dni Fryderyka Chopina, „Alma Mater” nr 130–131, grudzień–styczeń 2010–2011, s. 9.

Obok najmilszych i towarzyskich przyjemności, któremi nas otaczają uprzejmi nad wszelki wyraz mieszkańcy Krakowa, ledwie przez dwa dni znalazł się czas do obejrzenia dokładnego Akademii Krakowskiej, jej biblioteki, gabinetów i kościoła. Akademia Jagiellońska ma za sobą lat powagę, urok wspomnień i cechę starożytności, a chociaż nie przedstawia oczom owych wielkich gmachów, do których nas przyzwyczaiły budowle nowożytnych, do umysłu i serca przemawia. Przy dosyć wąskiej stojąc ulicy, przy ulicy Ś. Anny, jest ścieśniona, i tem samem przypomina wieki, kiedy stawiana była (…).
