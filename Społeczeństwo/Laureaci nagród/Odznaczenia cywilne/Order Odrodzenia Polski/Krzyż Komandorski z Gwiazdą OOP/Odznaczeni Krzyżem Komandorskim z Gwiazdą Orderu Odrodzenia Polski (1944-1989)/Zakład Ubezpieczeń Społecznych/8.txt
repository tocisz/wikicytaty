Section: Zakład Ubezpieczeń Społecznych
Autor: Michał Polakowski, autor pracy doktorskiej na temat ewolucji systemu emerytalnego w Polsce, http://www.krytykapolityczna.pl/Wywiady/PolakowskiEmeryturytoniewszystko/menuid-34.html krytykapolityczna.pl, 7 marca 2011
Zobacz też: OFE

Tak naprawdę wiemy tylko, ile kosztuje nas cały ZUS, a nie do końca znamy koszt jego części emerytalnej, tzn. Funduszu Ubezpieczeń Społecznych. Z budżetu państwa odprowadza się tzw. odpis na działalność ZUS i wynosi on 2,6% jego przychodów. Ale działalność ZUS daleko wykracza poza ściąganie składek i wypłacanie emerytur. Zajmuje się orzecznictwem rentowym, profilaktyką, zatrudnia lekarzy… Tymczasem Powszechne Towarzystwa Emerytalne pobierają 3,5% opłaty od składki i opłatę za zarządzanie. A OFE jedynie gromadzą pieniądze i obracają nimi. Prawdopodobnie nawet wypłaty emerytur z OFE będą dokonywane przez ZUS. Mówimy tutaj o kosztach bezpośrednich funkcjonowania drugiego filaru, a tymczasem równie istotne są obecne pośrednie koszty, jakie ponosi budżet, by sfinansować składkę do OFE. Szacuje się, że sam koszt obsługi długu, jaki wyemitował skarb państwa, by obsłużyć reformę, to ok. 70 mld złotych.
