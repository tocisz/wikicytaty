Section: Jerzy Kukuczka / O Jerzym Kukuczce
Autor: Simone Moro
Źródło: Dominik Szczepański, http://off.sport.pl/off/1,111379,14571558.html Simone Moro: Jeździmy w góry po to, żeby żyć. Nie zapominajcie o tym w Polsce, sport.pl, 9 września 2013

Urzekła mnie historia Kukuczki, biednego człowieka z kraju, gdzie góry są niskie. Pokazał, że może wspinać się tak samo dobrze, jak alpiniści z górskich państw. Ba, był jednym z najlepszych na świecie. To przykuło moją uwagę, bo jego droga była podobna do mojej. Urodziłem się w ubogiej rodzinie, miałem dwóch braci. Za oknem nie widziałem potężnych gór, w pobliżu były szczyty zbliżone wysokością do tych, które macie w Tatrach. Kukuczka i inni polscy wspinacze pokazali mi drogę. Nie musiałem mieć pieniędzy, nie musiałem wychowywać się w wysokich Alpach. Pasją zaraziłem się więc od Kukuczki, a od Messnera nauczyłem się jak organizować wyprawy i rozmawiać z ludźmi.
