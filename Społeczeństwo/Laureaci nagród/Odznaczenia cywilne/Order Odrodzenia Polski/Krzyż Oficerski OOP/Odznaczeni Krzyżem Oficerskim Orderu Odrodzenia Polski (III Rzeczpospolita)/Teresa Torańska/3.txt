Section: Teresa Torańska / O książce Teresy Torańskiej Oni
Autorka: Karolina Korwin-Piotrowska, http://korwinpiotrowska.natemat.pl/45375,teresa-toranska Teresa Torańska, natemat.pl, 2 stycznia 2013

W czasach, kiedy tak wiele mówi się o śmierci dziennikarstwa, o jego postępującej pauperyzacji, narastającej zawodowej prostytucji i powolnym, acz skutecznym niestety, upadku tego zawodu, kiedy każdy może nazwać siebie „dziennikarzem”, to jest strata potworna. Nieodwracalna. Mam wszystkie jej książki. W jakimś sensie ukształtowała mnie jako obywatela, dzięki jej wywiadom poznałam spory kawał historii Polski... „Oni” to jedna z najważniejszych i najmocniejszych książek, jakie przeczytałam w życiu. Jeśli ktoś umiał robić wywiady, to była właśnie ona. Jej przygotowanie do pracy, etyka, styl pracy i poczucie humoru połączone z dystansem do świata i jego bezbłędną oceną, były legendarne. Odważna. Inteligentna. Bezkompromisowa. Kto teraz będzie dla nas wzorem do naśladowania i będzie uczył dziennikarstwa kolejne pokolenia? Natalia Siwiec z czerwonego dywanu? Strach się bać.
