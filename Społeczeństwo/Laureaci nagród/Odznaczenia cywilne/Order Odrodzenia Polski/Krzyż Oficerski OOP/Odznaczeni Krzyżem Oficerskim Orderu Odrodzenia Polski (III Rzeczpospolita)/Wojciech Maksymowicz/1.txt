Section: Wojciech Maksymowicz / O Wojciechu Maksymowiczu
Autor: Andrzej Szczypiorski, Irytacje zimowe, „Polityka”, nr 8/1999, cyt. za: tenże, Irytacje, Wydawnictwo SENS, Poznań 2000, ISBN 83-86944-27-7, s. 16–17.

Rok temu, kiedy minister Maksymowicz rozpoczynał karierę w rządzie, robił na mnie wrażenie skromnej, cichej, trochę zagubionej osoby. Dzisiaj jest innym człowiekiem. W gruncie rzeczy to on właśnie ponosi największą odpowiedzialność za skutki źle przygotowanej reformy. A jednak zachowuje się jak mąż opatrznościowy. Jest to fason cokolwiek błazeński. Minister swych kolegów-lekarzy nazwał złoczyńcami, zapominając, że za rok, dwa lub trzy wróci do jakiegoś szpitala, pomiędzy tych złoczyńców. Taka krótkowzroczność dowodzi, że nawet okruch władzy dokonać może spustoszeń w sercu człowieka, który chyba nie ma kwalifikacji, by władzę sprawować.
