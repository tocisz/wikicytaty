Section: Jacek Chmielnik / O Jacku Chmielniku
Autor: Jan Machulski
Opis: po śmierci Jacka Chmielnika.
Źródło: Janusz R. Kowalczyk, http://www.e-teatr.pl/pl/artykuly/144700.html Jacek Chmielnik, aktor „Vabanków”, „Rzeczpospolita”, 22 sierpnia 2012

Mogę powiedzieć, że straciłem kogoś bliskiego, kogoś z rodziny (...). Przyjmowałem go do szkoły filmowej. Przez cztery lata uczyłem i byłem jego opiekunem. (...) Spotykaliśmy się na co dzień także poza zajęciami, na gawędach przy winku czy piwie. Stałem się powiernikiem Jacka (...). Starałem się wprowadzić go w świat teatralny i filmowy. (...) Jacek miał zawsze duże poczucie humoru. Bywałem na premierach jego sztuk, kibicowałem mu, gdy objął łódzki Teatr Nowy. Pięknie zagrał wtedy Piłsudskiego, to była zupełnie inna, poważna rola. Był mądrym człowiekiem, który miał zdrowy dystans do rzeczywistości.(...) Przy każdym spotkaniu rzucaliśmy się sobie w ramiona. Mówił mi: tato.
