Section: Kabaret Ani Mru-Mru / Skecz Podkop (Kolęda) / Dialogi
Zobacz też: czas zimowy, czas letni

Szef akcji: I teraz uwaga. Bo to, co powiem, jest dość ważne, a jeszcze o tym nie mówiłem: otóż dziś w nocy zmienia się czas, z zimowego na letni. Więc zapamiętajcie sobie, że wszyscy śpimy godzinę krócej.
Pomocnik II: A nie dłużej?
Szef akcji: Nie dłużej! Wszyscy śpimy godzinę krócej.
Pomocnik I: No pewnie, że krócej, booo... czas się cofa.
Szef akcji: No co ty za bzdury zaczynasz opowiadać, no jak czas się cofa? No jak czas się cofa!? Czas się tylko zatrzymuje, więc śpimy godzinę krócej.
Pomocnik II: No to to... jak się zatrzymuje..., to dłużej.
Szef akcji: No właśnie nie, to jest ten paradoks: jak się zatrzymuje, to śpimy krócej.
Pomocnik I: A czekaj, a tam nie jest tak, że jest godzina do przodu albo do tyłu?
Szef akcji: No właśnie jest: godzina jest do przodu, tylko czas się zatrzymuje, więc śpimy godzinę krócej. (po chwili) Znaczy, teoretycznie, bo wiadomo, że śpimy tyle samo, ta? (po chwili) To też zależy, kto się o której położy, ale (zdenerwowany) chodzi o to, że czas się zmienia z zimowego na letni. Godzina jest do przodu, czas się zatrzymuje, więc śpimy godzinę krócej, bo się jaśniej robi później! Czy to jest takie trudne?!
