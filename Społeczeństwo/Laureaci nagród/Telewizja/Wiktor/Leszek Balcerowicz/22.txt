Section: Leszek Balcerowicz / O Leszku Balcerowiczu
Autor: Jarosław Kurski,
Źródło: http://serwisy.gazeta.pl/kraj/1,34314,3218800.html „Gazeta Wyborcza”, 17 marca 2006

Leszek Balcerowicz jest człowiekiem zasad. Nie pudruje nosa, by lepiej wypaść w telewizji. Jest kostyczny, niektórzy twierdzą nawet, że wyniosły – choć to nieprawda. Nie przypochlebia się publice i nie puszcza do niej oka. Nie przywiązuje wagi do taktyki politycznej. Nie kalkuluje, czy „coś się politycznie opłaca, czy też nie opłaca”. Jeśli coś uważa za słuszne, robi to bez względu na konsekwencje. Mówiąc krótko – jest niedopasowany do dzisiejszej polskiej polityki.
