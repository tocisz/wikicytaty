Section: Niewolnik
Autor: Przemysław Urbańczyk
Źródło: rozmowa Beaty Janowskiej, http://wyborcza.pl/alehistoria/7,121681,21379916,polskie-tropy-wikingow.html Polskie tropy wikingów, „Ale Historia”, wyborcza.pl, 20 lutego 2017.
Zobacz też: Polska, Arabowie

Skandynawowie nie tylko zbudowali system nadbałtyckich faktorii handlowych, ale też najwyraźniej sprowadzali coś z głębi lądu. Potwierdza to duża liczba znajdowanych w Wielkopolsce srebrnych monet arabskich, tzw. dirhamów, które musiano przecież na coś wymieniać. Ich znaleziska nie świadczą bynajmniej, że tu docierali arabscy kupcy. Jesteśmy pewni, że dostawały się do Polski za pośrednictwem Skandynawów. (…) W tej chwili przyjmuje się, że głównym towarem eksportowym byli ludzie – niewolnicy. Nie bez powodu tysiące słowiańskich niewolników docierały na rynki muzułmańskie, do kalifatu bagdadzkiego, a potem do kordobańskiego.
