Section: Henryk Kaczorowski / O Henryku Kaczorowskim
Autor: ks. Władysław Sarnik
Źródło: http://www.swzygmunt.knc.pl/SAINTs/HTMs/0506blHENRYKKACZOROWSKImartyr01.htm Henryk Kaczorowski, swzygmunt.knc.pl

Padają dalsze nazwiska, jakże mi znane nazwiska polskich duchownych, z którymi dzieliłem dotychczasowe losy. Naraz słyszę: „Kaczorowski Henryk!” Nogi zatrzęsły się pode mną. Czy to być może? To przecież mój dobroczyńca, kochany profesor i rektor. Już go widzę. Wychodzi z izby, niezmiernie wychudzony, w obozowych pasiakach – człowiek widmo. Szeroko otwartymi oczami rozejrzał się i spostrzegł mnie, stojącego za bramą. Ostry świst esesmańskiego gwizdka przeszył powietrze. „Zostańcie z Bogiem!” – powiedział, ale ręki na to ostatnie pożegnanie podać nie mógł. Jedynie przez siatkę dotknął palcami mej dłoni.
