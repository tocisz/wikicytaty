Section: Anna Jachnina / O Annie Jachninie
Autor: dr Katarzyna Maniewska
Opis: o postawie twórczyni piosenki Siekiera, motyka..., żołnierzu AK.
Źródło: http://kultura.dziennik.pl/news/artykuly/557323,historia-jednej-piosenki-piosenka-anna-jachnina-ak-wojna.html Historia jednej piosenki. "Siekiera, motyka..." - tajna broń Armii Krajowej, dziennik.pl, 1 września 2017.

Zaznaczam, że nie mam w tej kwestii wiedzy źródłowej. Opieram się tylko na oglądzie całości postawy i działań Anny Jachniny. A mówimy o postawie „żołnierza” podziemnej Armii, walczącego z piórem po to, by „śmiechem zabijać wojnę”; „żołnierza” walczącego ze świadomością ogromu codziennego ryzyka. To raczej kolejne świadectwo formatu Anny Jachniny. Kiedy już rozpytywana przez dziennikarzy wspominała i relacjonowała tamte wydarzenia, dodawała natychmiast, jakby z zawstydzeniem, że przecież tylu ludzi przeszło znacznie więcej, więc to, co przeżyła, było tylko „jak ziarnko piasku”. Tak jakby w cieniu dramatu innych zawstydzały ją publiczne zachwyty nad jej biografią.
