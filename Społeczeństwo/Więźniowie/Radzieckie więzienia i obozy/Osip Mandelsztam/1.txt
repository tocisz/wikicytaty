Section: Osip Mandelsztam
Źródło: Listopad 1920, tłum. Jarosław Marek Rymkiewicz
Zobacz też: mięta, pocałunek

A kto odwiąże łódź, gdy łódź odpływa? 
A kto usłyszy cień obuty w futra? 
Kto w półśnie żywy przemógł kiedyś strach? 

Nam co zostało? Tylko pocałunki, 
A tak włochate niby pszczoły małe, 
Co umierają, gdy wylecą z ula. 

A szemrzą wciąż w przejrzystym gąszczu nocy, 
A lecą pośród drzew Tajgetu sennych, 
A żywią się lucerną, czasem, miętą. 

A teraz weź, dziki jest mój podarek, 
Suchy naszyjnik z małych martwych pszczół, 
A one w słońce przemieniły miód.
