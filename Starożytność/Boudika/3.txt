Section: Boudika / O Boudice
Autor: Jan Stradling, Złe kobiety, op. cit., s. 44.

Tradycja uchwaliła wizerunek Budyki jako godnej miana brytyjskiej bohaterki, której prawie udało się zatriumfować nad Rzymem. Naturalnych rozmiarów brązowy posąg Budyki, stojącej w swoim rydwanie z córkami u boku, dumnie wznosi się na placu przed budynkiem parlamentu w Londynie i przypomina przechodniom o jej bohaterskiej postawie. Nie można jednak zaprzeczyć, że mimo ogromnej odwagi i krótkotrwałych sukcesów w jednoczeniu zwaśnionych plemion w jedną spójną siłę, Budyka była również, zgodnie z tradycją swojego ludu, najokrutniejszym i najbardziej bezwzględnym wodzem. Ta bezlitosna na polu bitwy wojowniczka wydała również na śmierć, tortury i rzeź tysiące niewinnych cywilów, w tym kobiety i dzieci. Mimo to wciąż rozbrzmiewa echo jej walki o wolność. Najgorsze akty przemocy z tych bitew zostały usunięte ze zbiorowej pamięci przez tych, którzy widzieli w wojowniczej królowej dumny symbol feminizmu i bezwzględną obrończynię uciemiężonych.
