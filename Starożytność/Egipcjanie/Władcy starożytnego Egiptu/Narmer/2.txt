Section: Narmer / O Narmerze
Autor: Will Cuppy, Życie i upadek prawie wszystkich, tłum. i wstęp Wojciech Tyszka, Wydawnictwo Książkowe Twój Styl, Warszawa 2005, ISBN 8371634099, s. 14.

Egipt podzielony był także politycznie do czasów Menesa, władcy Górnego Egiptu, który wraz ze swoją armią udał się w górę rzeki i podbił Dolny Egipt, zakładając Pierwszą Dynastię Górnego i Dolnego Egiptu w roku 3400 p.n.e. Podobno Menes został później pożarty przez hipopotama, co wydaje się dość mało prawdopodobne, jako że zwierzę to jest trawożerne i nieznany jest przypadek, by kiedykolwiek pożarło coś innego. Współcześni uczeni skłonni byli zatem uważać Menesa za postać mityczną, dopóki ktoś nie zauważył całkiem trzeźwo, że niewielka anomalia w zwyczajach odżywczych hipopotama niekonieczne musi być dowodem na to, że Menes nigdy nie istniał. Egiptolodzy właśnie roztrząsają ten problem, ale drukarnia nie może dłużej czekać.
