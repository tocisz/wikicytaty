Section: Thais / O Thais
Autor: Dante Alighieri, Boska komedia, pieśń XVIII, wersy 127–135, tłum. Edward Porębowicz

Wtem Wódz przemówił: „Wychyl no się twarzą
Za krawędź i spójrz w przeokropne kadzie,
I niechaj oczy w oblicze się wrażą
Niechlujnej dziewki z włosami w nieładzie;
Drze się paznokciem umazanym w łajno,
Kładzie się, wstaje i znowu się kładzie.
To Tais nierządna; tej, jak ci nietajno,
Gdy pytał gamrat: «Znajduję ja w tobie
Podziękę?», rzekła: «O, i nadzwyczajną!» (…)”
