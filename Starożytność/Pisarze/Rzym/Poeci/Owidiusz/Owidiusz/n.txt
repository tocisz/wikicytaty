Section: Owidiusz / Inne / C
Źródło: Żale, red. E. Wesołowska, Poznań 2002.

Czy zgadniesz, jaki nastrój mną owłada,
gdy w dziczy cierpię wśród Sarmatów, Getów? 
Jam niezwyczajny ich wody i nieba,
innej mi ziemi, jak zbawienia, trzeba.
Dom tu bez wygód, jadło szkodzi zdrowiu, 
bodaj ktoś lekiem w chorobie dopomógł, 
bodaj przyjaciel zmylił litościwie
swą opowieścią czas, co mży leniwie. 
Leżę bezsilny pośród obcych ludzi
Na skraju świata. Zda się: przeszłość wraca…
