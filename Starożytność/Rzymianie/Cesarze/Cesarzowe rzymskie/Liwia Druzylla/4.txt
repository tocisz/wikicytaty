Section: Liwia Druzylla / O Liwii Druzylli
Autor: Simon Sebag Montefiore, Potwory. Historia zbrodni i okrucieństwa, tłum. Jerzy Korpanty, wyd. Świat Książki, Warszawa 2010, ISBN 9788324715480, s. 28.

Cesarzowa Liwia, niewzdragająca się przed zbrodnią, mściwa i żądna władzy intrygantka, przez długi czas odgrywała pierwszoplanową rolę na dworze swego małżonka, Oktawiana Augusta (...) Swe zamiary - zemstę za obrazę, wywieranie politycznego wpływu czy osadzenie na tronie swego syna Tyberiusza, po uprzednim wyeliminowaniu tych, którzy stali jej na przeszkodzie - realizowała w sposób bezlitosny i bezwzględny. Osławiona Liwia wciąż pozostaje uosobieniem niebezpiecznych politycznych gier i machinacji, zimnego okrucieństwa oraz kobiecej przebiegłości.
