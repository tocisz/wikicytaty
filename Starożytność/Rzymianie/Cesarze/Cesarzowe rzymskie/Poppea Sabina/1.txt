Section: Poppea Sabina / O Poppei Sabinie
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 48.

Jak długo mogła, robiła, co chciała – spotykała się na przykład z rzymskimi rabinami, których nazywała przyjaciółmi. Kontrowersyjne zachowania Poppei nie są zaskakujące, była bowiem kobietą o złożonej osobowości, ambitną i kokieteryjną, obdarzoną dodatkowo nieprzeciętną urodą. Świadoma swoich „zalet”, pragnąc zachować jak najdłużej młodość i urodę, utrzymywała zagrodę z pięciuset oślicami; codziennie kąpała się w ich mleku dla zachowania blasku skóry, którą szczelnie zasłaniała przed promieniami słońca. Niebezpieczna była nie tylko jej doskonała powierzchowność, ale także ponadprzeciętna inteligencja – potrafiła godzinami rozprawiać na każdy temat, nawet filozoficzny czy polityczny. Władza była dla niej zabawą, gdyż pochodziła z bardzo bogatej rodziny, niczego jej nie brakowało – mogła uczestniczyć w spiskach, szpiegostwie i dworskich intrygach dla czystej przyjemności.
