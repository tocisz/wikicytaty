Section: Sulla / O Sulli
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 24–26.

Imię Sulli było zawsze łączone z imieniem Mariusza, jego śmiertelnego wroga, nie tylko politycznego, ale również klasowego. Istotnie, wojny domowe, których obaj byli bohaterami, można by uznać za wstęp do konfliktu pomiędzy przywilejami patrycjuszy, a żądaniami biedoty. Na czele tych pierwszych stał Lucjusz Korneliusz Sulla, a jego przeciwnicy oddali władzę Gajuszowi Mariuszowi. (…) Lucjusz Korneliusz Sulla rządził za pomocą strachu i despotyzmu, grożąc odebraniem praw obywatelskich każdemu, kto ośmieliłby się zaprotestować. Jak wielu dyktatorów i tyranów, chciał narzucić obywatelom własną moralność, karząc dotkliwie za wszystko, co uważał za niemoralne czy też zbyt luksusowe. (…) Sulla był wodzem i mężem stanu intelektualnie znacznie przewyższającym swoich współczesnych. Inaczej niż to zwykle bywa, był dobry jako władca, a wszelkiego rodzaju okropnych czynów dopuszczał się już po wycofaniu z życia publicznego. Jego nałogi stały się wręcz legendarne.
