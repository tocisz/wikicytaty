Section: Trybonian / O Trybonianie
Autor: Sigrid Maria Grössing, Kobiety za kulisami historii, Dom Wydawniczy Bellona, Warszawa 2002, ISBN 8311095914, tłum. Barbara i Daniel Lulińscy, s. 25–26.

(…) uczony i bardzo gorliwy Trybonian, dbał nie o interesy cesarza, lecz raczej o pomnożenie wielkiego osobistego majątku. (…) Słynny Codex Justinianym jest dziełem Tryboniana. Może i zasłużyłby on sobie na wieczną sławę, gdyby nie pewne cechy jego charakteru. O ile bowiem dzieło stworzone dzięki jego talentowi było wspaniałe, to, niestety, jego autor był przekupny. Za wielkie pieniądze sprzedawał zmienione stosownie do okoliczności teksty ustaw i jeśli kogoś w Konstantynopolu czy też gdzie indziej było na to stać, Trybonian umożliwiał mu obchodzenie prawa. Ponieważ jednak na ogromne łapówki mogli pozwolić sobie tylko najbogatsi, podczas gdy biedni osadzani byli w więzieniach za najmniejsze przewinienia, w państwie narastał gniew na prawodawcę. Wiadomo było, że cesarz miał swój osobisty udział w stworzeniu wielkiego prawniczego dzieła. Z czasem jednak zatarły się różnice pomiędzy tym, co czynił chciwy Trybonian, a ambicjami cesarza.
