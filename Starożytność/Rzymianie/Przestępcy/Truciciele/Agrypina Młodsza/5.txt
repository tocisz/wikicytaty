Section: Agrypina Młodsza / O Agrypinie Młodszej
Autor: José María López Ruiz, Tyrani i zbrodniarze. Najwięksi nikczemnicy w dziejach świata, tłum. Agata Ciastek, Dom Wydawniczy Bellona, Warszawa 2006, s. 44.

Agrypina rzadko była postacią centralną – najczęściej występowała u boku innych, często mniej od niej ciekawych czarnych charakterów. Czasami pokazywała się w cieniu Klaudiusza, ale głównie jako matka potwora Nerona, a w końcu jego ofiara. Rola Agrypiny w Historii jest ledwie zauważalna. A jednak jej pierwsza rola drugoplanowa – żony cesarza Klaudiusza, i druga (z tragicznym finałem) – matki innego cesarza, przerosły skromność jej imienia. Niewielu pamięta, że rządziła imperium nie tylko w początkowym okresie panowania syna, ale do samego końca, wpływając na decyzje gnuśnego i niechętnego sprawom państwowym cesarza. Agrypinę zupełnie niesłusznie zapamiętano jako ofiarę morderstwa, dokonanego z rozkazu jej ukochanego syna, namówionego do tego przez swą żonę Poppeę.
