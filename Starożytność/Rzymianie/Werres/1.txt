Section: Werres / O Werresie
Autor: Cyceron, Druga mowa przeciw Werresowi, tłum. Erazm Rykaczewski
Źródło: Krzysztof Mrowcewicz, Przeszłość to dziś 1, część 1., Wydawnictwo Stentor, Warszawa 2013, ISBN 9788361245834, s. 150.

Widzę, sędziowie, iż nikt o tym nie wątpi, że (…) Werres w Sycylii wszystkie poświęcone i niepoświęcone rzeczy, prywatną i publiczną własność jak najotwarciej złupił, i że nie tylko bez żadnej obawy religijnej, ale nawet bez żadnej osłony wszelkie rodzaje zdzierstwa i kradzieże popełnił. Mają podobno zasłonić go przede mną jakąś świetną i głośno brzmiącą obroną, którą ja mam odeprzeć; mocno zastanowić mi się wprzód potrzeba. Na tym się gruntuję, że prowincja Sycylia jego szczególniejszą czujnością i walecznością w wątpliwych i strasznych czasach, od zbiegłych niewolników i niebezpieczeństw wojny ochronioną została. Co mam począć, sędziowie? Na czym oprzeć fundament mego oskarżenia. Do czego się obrócić? Przeciw wszystkim moim pociskom zastawią się, jakby murem jakim, imieniem dobrego wodza.
