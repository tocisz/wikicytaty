Section: Filip II Macedoński / O Filipie II Macedońskim
Autor: Paul Johnson, Bohaterowie, tłum. Anna i Jacek Maziarscy, wyd. Świat Książki, Warszawa 2009, s. 44.

Jako władca osiągnął imponujące sukcesy. (…) Filip II zamiast miasta-państwa zbudował państwo narodowe opierając się na własnym ludzie, Macedończykach, a dawną politykę rozpiętą między biegunami idealizmu i realizmu zastąpił brutalną realpolitik. Był jednostką wybitnie twórczą. Stworzył wspaniałą profesjonalną administrację, skutecznie ściągającą ogromne kwoty i powiązaną znakomitym systemem łączności. Zorganizował stałą armię zawodową, której podstawy stanowiły niezrównane w owych czasach falangi piechoty, ale dysponującą też dobrze wyćwiczoną kawalerią, oddziałami inżynieryjnymi wyposażonymi w nieznany wcześniej sprzęt oblężniczy i bardzo sprawną logistyką. Wojsko Filipa mogło przeprowadzić każdą operację w każdym miejscu i bez niego Aleksander niewiele by zdziałał.
