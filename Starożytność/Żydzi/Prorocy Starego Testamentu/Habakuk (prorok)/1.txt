Section: Habakuk (prorok) / O Habakuku
Autor: Szymon Hołownia, Monopol na zbawienie, wyd. Znak, Kraków 2010, ISBN 9788324013364, s. 330.

Przeciętny chrześcijanin nie wie nic o laureacie drugiego miejsca w konkursie na najdziwniejsze imię w Biblii (…). O proroku Habakuku. Jego niewielką księgę wciśnięto między innych proroków mniejszych kończących opasły tom Starego Testamentu. Żył w Królestwie Judzkim, nie mógł już dłużej patrzeć na to, co wyprawiają jego zepsuci pobratymcy, więc skarżył się Bogu. Ten odpowiedział, że niestety całe rozpasane towarzystwo będzie musiało iść do niewoli, ale ostatecznie On zapanuje nad całym tym rozgardiaszem. (…) Prorok przekonuje, że chociaż obecnie „nie przynoszą plonów winnice i nie ma wołów w zagrodach”, nie ma się czym martwić, bo Bóg „uczyni nogi moje podobne nogom jelenia, wyprowadzi mnie na wyżyny”.
