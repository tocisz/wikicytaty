Section: Jefte / O Jeftem
Autor: Elżbieta Adamiak, Kobiety w Biblii. Stary Testament, Wydawnictwo Znak, Kraków 2006, ISBN 8324006230, s. 86.

Nie znajdziemy w Biblii żadnego słowa potępienia dla Jiftacha. Czyn jego był jednak tak straszny, że w ciągu wieków skłaniał żydowskich i chrześcijańskich komentatorów do wyszukiwania dróg wyjścia z tej tragedii, przekonywania, że ta historia nie musiała się tak zakończyć. Sam ślub Jiftacha, zakładający możliwość ofiary z człowieka, świadczyć miałby przeciw niemu, przeciw jego fałszywemu obrazowi Boga. Nawet wtedy gdy okazało się, że dokonać ma go na swej córce, nie uczynił nic, by wykupić ślub w świątyni i złożyć ofiarę zastępczą. Czyżby duma wodza narodu była silniejsza od miłości do jedynego dziecka?
