Section: Bracia polscy
Autor: Jakub Majmurek, Dlaczego bracia polscy?, w: Bracia polscy. Przewodnik Krytyki Politycznej, Warszawa 2012, s. 10-11.
Zobacz też: równość, tolerancja

Najbardziej radykalny nurt braci polskich głosił całkowitą tolerancję religijną, równość wszystkich istot ludzkich, konieczność zniesienia pańszczyzny i innych form dominacji człowieka nad człowiekiem, kwestionował użycie przemocy i wszelką arbitralną, posługującą się przemocą władzę. Wśród pewnej części arian chrześcijaństwo znalazło swoją realizację w jak najbardziej horyzontalnym, ziemskim projekcie etycznym – projekcie równej wspólnoty wolnych ludzi złączonych przez polityczne rozumienie miłości bliźniego.
