Section: Bracia polscy
Autor: Janusz Tazbir, Krótki kurs historii arian, w: Bracia polscy. Przewodnik Krytyki Politycznej, Warszawa 2012, s. 20-21.

Powszechna opinia mówi, że arian wygnano za karę za sprzyjanie Szwedom w okresie potopu. Ale tak naprawdę bracia polscy nie wyróżniali się tu niczym szczególnym, w pierwszym etapie potopu szwedzkiego lwia część szlachty sprzyjała najeźdźcom. Arianie, których delegacja spotkała się z królem szwedzkim Karolem Gustawem jesienią 1655 roku na Wawelu, nie byli pod tym względem wyjątkiem.
