Section: Jan Rodowicz / O Janie Rodowiczu
Autor: Anna Borkiewicza-Celińska
Źródło: https://pamiec.pl/download/49/46499/Anodainternet.pdf Jan Rodowicz "Anoda", pdf. s. 8-9, pamiec.pl

Myliłby się ten, kto by widział w Janie Rodowiczu tylko utalentowanego humorystę, którego żywiołowy dowcip, fantazja, pomysłowość przyciągały i pociągały kolegów (…), potrafił być także i zasadniczy: mimo iż tak niezwykle żywy i wesoły, ślubował, że nie będzie tańczył, dopóki trwa wojna. Ślubu swojego dotrzymał i gdy czasem na imprezach towarzyskich zdziwione panny pytały, dlaczego nie tańczy, odpowiadał z niezmąconą powagą: „bo nie umiem”. A tańczył świetnie!
