Section: Jerzy Lipman / O Jerzym Lipmanie
Autor: Andrzej Wajda, Zdjęcia: Jerzy Lipman, praca zbiorowa pod red. Tadeusza Lubelskiego, Warszawa 2005

Dewizą Jurka było, że kamera może wszystko. On pierwszy w 'Pokoleniu' wybudował kilkudziesięciometrową pochyłą jazdę i wykonał z niej panoramę 360 stopni, która otwiera film. W 'Kanale' zanurzył ją w brei i kazał jej płynąć tuż nad powierzchnią błota. On też rozpoczął, w 'Lotnej', szalone jazdy zupełnie nie przygotowanym do tego samochodem, równolegle do pędzących koni, w nadziei, że ta przypadkowość da na ekranie obraz prawdy.
