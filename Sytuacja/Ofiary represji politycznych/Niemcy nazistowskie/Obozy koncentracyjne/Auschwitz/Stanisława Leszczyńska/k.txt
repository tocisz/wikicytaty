Section: Stanisława Leszczyńska / O Stanisławie Leszczyńskiej
Autor: Maria Salomon, jedna z oświęcimskich więźniarek – matek
Źródło: http://wpolityce.pl/historia/292169-stanislawa-leszczynska-120-urodziny-poloznej-oswiecimia Stanisława Leszczyńska–120. urodziny Położnej Oświęcimia, wpolityce.pl
Zobacz też: Bóg, chleb, człowiek, poród

Porody odbywały się na przewodzie kominowym. Leżał na nim tylko czarny, cienki koc, aż drgający od wszy.(...) Ona cudów dokonywała, żeby w tym nieopisanym brudzie i smrodzie, gdzie roiło się od szczurów i robactwa, stworzyć nam ludzkie warunki. Pracowała przy nas dzień po dniu, noc po nocy. Czasem zdrzemnęła się na chwilę, ale zaraz zrywała się i biegła do którejś z jęczących. Co znaczyło móc liczyć na kogoś tam, w tym piekle, co znaczyło doznać czyjejś troski, opieki, serdecznej dobroci – wiedzą tylko ci, którzy tam byli. Ona ratowała nas i naszą wiarę. W Boga. W ludzi. I to było może ważniejsze niż chleb.
