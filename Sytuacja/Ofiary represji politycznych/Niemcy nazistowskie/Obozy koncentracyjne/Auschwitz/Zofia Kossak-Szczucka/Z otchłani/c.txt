Section: Z otchłani / N
Źródło: wyd. Instytut Wydawniczy „PAX”, Warszawa 1958, s. 236

Noc jest piękna, wigilijna. Druty brzęczą swą melodię upartą i złą. „Drzewko” lagrowe, wielka jedla obwieszona żarówkami, błyszczy na Lagerstrasse. Światło jej rzuca blask na leżącą opodal kupę trupów – nie kupę, lecz górę, bo leży ponad sto ciał. Wydaje się, jak gdyby szatan w swym szyderstwie zatlił to drzewko trupom w upominku.
