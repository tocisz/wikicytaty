Section: Richard Glazar / O Richardzie Glazarze
Autor: Ewa Czerwiakowska
Źródło: Stacja Treblinka, op. cit., s. 200.

Treblinka do kresu życia pozostała dla niego piętnem i źródłem kosmicznej wręcz samotności. Chociaż potrafił zachować wyjątkową obiektywność, występując w roli świadka, chociaż był kochającym mężem i ojcem dwojga dzieci, chociaż zachował wrodzoną ironię i iście szwejkowskie poczucie humoru… Wewnętrznie pozostał jednak człowiekiem naznaczonym, a głębokie rany w jego psychice nie miały się nigdy zabliźnić.
