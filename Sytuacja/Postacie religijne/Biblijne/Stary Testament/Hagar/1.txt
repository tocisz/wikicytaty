Section: Hagar / O Hagar
Autor: Elżbieta Adamiak, Kobiety w Biblii. Stary Testament, Wydawnictwo Znak, Kraków 2006, ISBN 8324006230, s. 19.

Historia Hagar pokazuje, że los kobiety oddanej we władanie innej kobiety nie musi tym samym być lżejszy. Ale zarazem, że wybór i błogosławieństwo Boga towarzyszą jej aż po te momenty, kiedy nie widzi już przyszłości. Hagar nosi Bożą obietnicę, wierzy, choć jej droga wiary nie jest wolna od zwątpień. W swoim ubóstwie odnajduje dość mocy, by nazwać Boga który się jej objawił. Kolejna – po Ewie – kobieta-teolog na kartach Biblii.
