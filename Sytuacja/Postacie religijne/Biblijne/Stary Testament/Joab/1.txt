Section: Joab / O Joabie
Autor: ksiądz Tadeusz Hanelt, Antologia postaci biblijnych. Stary Testament, Wydawnictwo Świętego Wojciecha, Poznań 2008, ISBN 9788375161137, s. 196.

Był człowiekiem o wybujałej ambicji, bardzo odważnym, ale równocześnie okrutnym i bezwzględnym. Eliminował każdego rywala, który chciał mu przeszkodzić w jego zamiarach. Gdy Dawid musiał uciekać z dworu króla Saula (…) Joab, lojalny wobec wuja, natychmiast przyłączył się do niego. Był u jego boku w trudnych czasach tułaczki po pustyni i jego służby u Filistynów.
