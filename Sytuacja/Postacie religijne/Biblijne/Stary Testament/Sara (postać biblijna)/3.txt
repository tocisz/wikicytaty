Section: Sara (postać biblijna) / O Sarze
Autor: Josy Eisenberg, Kobieta w czasach Biblii, Wydawnictwo Marabut, Gdańsk 1996, ISBN 83-85893-68-7, tłum. Iwona Badowska, s. 31.

Interpretacja śmiechu Sary jako ironii, przyjęta wprawdzie przez większość egzegetów, nie jest właściwa. Ten śmiech wyraża uczucie szczęścia. Przyjmijmy, że w życiu Sary były dwa rodzaje śmiechu. Jeżeli nawet jej pierwszy śmiech, w trakcie przepowiedni, oznaczał niedowierzanie, to ten drugi śmiech, po urodzeniu dziecka, był na pewno śmiechem radości! Śmiechem zaraźliwym, który powinien udzielić się wszystkim bezpłodnym kobietom i zostać przez nie odebrany - przez każdą, która "to słyszy" - jako krzyk nadziei. Czyż ten śmiech nie wyraża tego zwłaszcza, co odczuwamy, kiedy naruszone zostają prawa porządku i ustalone zasady, a zaimprowizowane na poczekaniu działania urągają logice? Nie, ten śmiech nie jest kpiną ze starej kobiety, która rodzi dziecko, to jest śmiech wywołany figlem spłatanym wszechpotężnej naturze, a w tym - fatalnej bezpłodności.
