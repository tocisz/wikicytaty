Section: Henryk Kaczorowski / O Henryku Kaczorowskim
Autor: ks. Franciszek Salezy Korszyński
Źródło: http://www.swzygmunt.knc.pl/SAINTs/HTMs/0506blHENRYKKACZOROWSKImartyr01.htm Henryk Kaczorowski, swzygmunt.knc.pl
Zobacz też: Bóg, KL Dachau, teologia

Teolog moralista z wykształcenia, nie tylko uczył teologii moralnej, ale sam ją realizował w całym swym życiu, a zwłaszcza w Dachau. Szczególnie jaśniał cnotą męstwa i opromieniał wszystkich, co z nim współżyli i współcierpieli. Nigdy nie widziano go przygnębionego. Owszem był nieraz smutny, bo aż nadto miał ku temu różnych powodów. Ale ten smutek był spokojny i miał coś w sobie, co innych krzepiło i podnosiło na duchu. Zresztą różne nasze wspólne bolesne przeżycia, różne szykany najczęściej przyjmował z humorem, że się tak wyrażę, religijnym, bo wszystko do Boga podnosił, wszystko Bogu składał w ofierze. Toteż na jego twarzy przedwcześnie postarzałej malował się wielki spokój i pogoda ducha, a jego oczy, osadzone w głębokich oczodołach, tryskały życiem i radością.
