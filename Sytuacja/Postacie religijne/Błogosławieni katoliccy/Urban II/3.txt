Section: Urban II / O Urbanie II

Nigdy rzeczywisty charakter władzy papieskiej w epoce feudalnej nie wyraził się lepiej niż w czasie soboru w Clermont w 1095 roku, na którym papież Urban II ogłosił to, co nazywamy pierwszą wyprawą krzyżową. Papież, który właśnie nakłonił chrześcijan do odebrania świętych miejsc zajętych przez Turków, był wypędzonym z Rzymu tułaczem. Otwierając sobór, zaczął od przepędzenia króla Francji z terenów jego królestwa, lekceważąc najbardziej elementarne zasady ostrożności dyplomatycznej; pozbawiony władzy na własnym terenie, wywołał ruch, pozwalający chrześcijanom odebrać to, co uważał za własne lenno i miejsce swojej pielgrzymki.
