Section: Eugeniusz Baziak / O Eugeniuszu Baziaku
Opis: uchwała Senatu RP w 55. rocznicę śmierci arcybiskupa Eugeniusza Baziaka.
Źródło: https://www.senat.gov.pl/aktualnosci/art,10103,48-posiedzenie-senatu-pierwszy-dzien.html 48. posiedzenie Senatu – pierwszy dzień, senat.gov.pl

Senat Rzeczypospolitej Polskiej oddaje hołd pamięci Arcybiskupowi Eugeniuszowi Baziakowi – duszpasterzowi, metropolicie lwowskiemu, który w sposób heroiczny pełnił misję duszpasterza w diecezji lwowskiej, dzieląc wojenny i powojenny los Polaków zmuszonych do opuszczenia swego domu na Kresach. Arcybiskup Baziak mimo prześladowań i całonocnych przesłuchań przez okupantów sowieckich, które miały go zmusić do natychmiastowego opuszczenia Lwowa i Kresów, pozostał nieugięty, do końca pełniąc posługę dla pozostałych na miejscu Rodaków.
