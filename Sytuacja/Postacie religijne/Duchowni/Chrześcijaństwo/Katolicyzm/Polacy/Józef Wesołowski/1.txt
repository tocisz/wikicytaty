Section: Józef Wesołowski / O Józefie Wesołowskim
Autor: Antoni Szpak, Nie wierzę!, „Angora” nr 30 (1310), 26 lipca 2015, s. 8.

Arcydewiant Wesołowski otrzymał sakwę biskupią i nominację na nuncjusza z rąk papieża Jana Pawła II, dziś już świętego, wyniesionego na ołtarze. Na ironię losu i kiepski żart zakrawa to, że ludzie modlą się do człowieka, który za życia był ślepy i głuchy na dochodzące do niego ze świata wieści o szerzącej się wśród księży pedofilii. Ale to nie mój problem, tylko ludzi modlących się do tego grzesznika oraz Pana Boga, który otacza się takimi wątpliwymi świętymi. Ale wracajmy do watykańskiego degenerata. Rzymski dziennik „La Repubblica” ujawnił, że pupil naszego papieża wyznał w chwilach szczerości swoim nielicznym już znajomym, że gdyby nie WIARA, zapewne targnąłby się na swoje życie. Cóż za dramatyczne i wstrząsające wyznanie tego zwyrodnialca. A gdzie była twoja wiara, bydlaku, gdy będąc w Dominikanie przed kamerą gwałciłeś nastoletniego chłopczyka, a potem puszczałeś i oglądałeś sobie ten film? O tym, arcyszumowino, jakoś nie wspomniałeś znajomym i o targnięciu się wtedy na swoje życie nie myślałeś. (…) Nie wierzę, arcypedofilu, w twoją wiarę w Boga, tak samo jak nie wierzę w to, że masz sumienie.
