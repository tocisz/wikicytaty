Section: Piotr Libera
Źródło: homilia w katedrze płockiej podczas wielkoczwartkowej mszy krzyżma, 20 marca 2008

Na nic się zdadzą nawet najlepsze programy duszpasterskie czy inicjatywy zmierzające do ożywienia życia religijnego w parafii, czy diecezji, jeśli zabraknie miłości wzajemnej. Bez miłości jesteśmy „jak miedź brzęcząca, albo cymbał brzmiący” (1 Kor 13, 1). Dlatego przeproś dziś Jezusa i brata za grzechy przeciw miłości wzajemnej; popełnione myślą, słowem i uczynkiem. Wyciągnij pierwszy rękę do zgody. Nie czekaj na gest drugiego. Niech prezbiterium Kościoła płockiego wolne będzie od podziałów, oskarżeń, podejrzliwości, fałszywych ambicji, czy zazdrości. Odrzućmy wreszcie wzajemne żale, uprzedzenia, pretensje.
