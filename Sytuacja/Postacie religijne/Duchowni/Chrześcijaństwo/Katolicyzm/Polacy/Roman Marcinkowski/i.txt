Section: Roman Marcinkowski
Źródło: homilia w katedrze płockiej podczas sumy odpustowej ku czci Wniebowzięcia NMP połączonej z obchodami 90. rocznicy zwycięstwa nad bolszewikami, 15 sierpnia 2010.

Bohaterscy ludzie walczyli za Europę chrześcijańską, którą to zaczęli budować de Gaulle, Schumann, Adenauer. Oni byli katolikami. Widząc spustoszenie dokonane przez bezbożników, uznali zgodnie z katolicką nauką społeczną, że chrześcijanin ma prawo i obowiązek przemieniać świat w duchu chrześcijańskich wartości, takich jak szacunek, miłość, wolność dla przekonań religijnych, odrzucenie agresji i wyzysku ekonomicznego i społecznego. Uznali oni, iż chrześcijanie mają prawo wchodzić w życie polityczne, że nie ma innej drogi do zachowania pokoju, jak tylko budowanie na wartościach chrześcijańskich. O tym zapominają obecni liderzy, współcześni przywódcy, chcący wyrwać Europie jej chrześcijańskie serce i korzenie, i odwrócić od fundamentów cywilizacji euroatlantyckiej.
