Section: Sławomir Oder
Źródło: Bogdan Zalewski, http://www.rmf24.pl/fakty/polska/news-ks-oder-jan-pawel-ii-byl-prorokiem,nId,1354469 Ks. Oder: Jan Paweł II był prorokiem, rmf24.pl, 8 marca 2014
Zobacz też: Jan Paweł II

Jan Paweł II był człowiekiem bardzo transparentnym. To jest jedna z rzeczy, która mnie bardzo uderzyła i utkwiła mi w pamięci jako wniosek z przeprowadzonego procesu beatyfikacyjnego i kanonizacyjnego. Nie było dwóch osób – człowieka medialnego, którego oglądały tłumy i człowieka, z którym obcowało się na co dzień. Był to ten sam człowiek, który żył w prawdzie, który potrafił być serdeczny, bliski, ciepły, pełen zainteresowania dla konkretnego człowieka, którego spotykał przy stole, w swoim pokoju, jako współpracownika, wyższego czy niższego w hierarchii kościelnej, czy zwykłego człowieka, który pomagał dbać o prowadzenie domu papieskiego.
