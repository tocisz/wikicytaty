Section: Wojciech Lemański
Źródło: https://dziennikbaltycki.pl/ks-wojciech-lemanski-moj-kosciol-jest-chory-nie-wierze-w-jego-samouleczenie-rozmowa/ar/789636

Arcybiskup Sławoj Leszek Głódź jest jednym z autentycznych filarów Kościoła hierarchicznego w Polsce. W bardzo wielu pozytywnych przejawach swojej posługi zostawia za sobą w tyle innych biskupów. Sam byłem uczestnikiem zdarzeń, które dają bardzo pozytywne świadectwo o księdzu arcybiskupie (...) Jeżeli ktoś jest bardzo aktywny, bardzo inteligentny, ma zdolności organizacyjne, ogromną wiedzę, to trudno się dziwić, że zajmuje ważne stanowisko w Kościele. A takim człowiekiem jest arcybiskup Sławoj Leszek.(...)Byłem uczestnikiem kilku zdarzeń, które pokazywały, że to człowiek o naprawdę wysokich kwalifikacjach, również tych moralnych.(...) We mnie budzi podziw. Jestem pewien, że ten człowiek nigdy nikogo nie chciał skrzywdzić, a jeśli zauważył takie skutki swoich działań, to starał się je naprawić. Powiem więcej, uważam, że to jeden z niewielu polskich biskupów, który potrafi otwarcie przyznać się do błędów i za nie przeprosić. Mam głęboką nadzieję, że tak będzie i w tym przypadku. Dla mnie to postać głęboko tragiczna, właśnie przez to, że mieszają się w nim zachowania tak skrajne.
