Section: Faustyna Kowalska / Inne
Źródło: https://www.milosierdzieboze.pl/modlitwyfaustyny.php Modlitwy świętej siostry Faustyny, milosierdzieboze.pl
Zobacz też: miłosierdzie, oczy, uszy, język

Dopomóż mi do tego, o Panie, aby oczy moje były miłosierne, bym nigdy nie podejrzewała i nie sądziła według zewnętrznych pozorów, ale upatrywała to, co piękne w duszach bliźnich, i przychodziła im z pomocą. Dopomóż mi, aby słuch mój był miłosierny, bym skłaniała się do potrzeb bliźnich, by uszy moje nie były obojętne na bóle i jęki bliźnich. Dopomóż mi, Panie, aby język mój był miłosierny, bym nigdy nie mówiła ujemnie o bliźnich, ale dla każdego miała słowo pociechy i przebaczenia.
