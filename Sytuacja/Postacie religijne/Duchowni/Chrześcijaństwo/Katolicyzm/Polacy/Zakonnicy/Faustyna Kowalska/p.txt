Section: Faustyna Kowalska / Dzienniczek
Opis: Dzienniczek (Dz 780-781).
Źródło: https://www.fronda.pl/a/s-faustyna-kowalska-widzialam-zycie-wieczne,72017.html s. Faustyna Kowalska: Widziałam życie wieczne, fronda.pl

O mój Boże, jak mi żal ludzi, którzy nie wierzą w życie wieczne, jak się modlę za nich, aby ich promień miłosierdzia ogarnął i przytulił ich Bóg do łona ojcowskiego. O Miłości, o królowo. - Miłość nie zna bojaźni, przechodzi przez wszystkie chóry anielskie, które przed Jego tronem trzymają straż. Ona się nie zlęknie nikogo; ona dosięga Boga i tonie w Nim, jako w jedynym skarbie swoim. Cherubin z mieczem ognistym, który strzeże raju, nie ma władzy nad nią. O czysta miłości Boża, jakżeś wielka i nieporównana. O, gdyby dusze poznały moc Twoją.
