Section: Girolamo Savonarola
Źródło: Adam Ostrowski, Savonarola, op. cit., s. 53.

Jeżeli w tych dniach [tj. w poście] zobaczycie grających w karty, to nie wierzcie, że to są chrześcijanie. To są ludzie gorsi od niewierzących, to wysłannicy diabła, którzy celebrują swe święta. To ludzie skąpi, bluźniercy, oszczercy spotwarzający innych, warchoły wstrętne Bogu, zbójcy pełni wszelkiej niegodziwości. Absolutnie nie pozwalam wam grać w czasie tego świątecznego okresu. Winniście nieustannie modlić się, ciągle dziękując Bogu w osobie Pana Jezusa Chrystusa. Ten, kto będzie grał, będzie przeklęty, tak samo jak ten, który zezwala na grę. Unikajcie rozmów z nimi, gdyż przeklęty będzie ojciec, który gra w obecności syna, przeklęta będzie matka, która gra w obecności córki. Przeklęte będzie twoje zboże, twoje szczątki, przeklęty owoc żywota twojego i twojej ziemi, trzody twoich wołów i owiec. Przeklęty będziesz idąc i powracając!
