Section: Jacek Odrowąż / O Jacku Odrowążu
Autor: o. Tomasz Gałuszka OP
Źródła: Marta Wielek, Marcin Jakubionek, Św. Jacek. Nie ma rzeczy niemożliwych, „Miesięcznik katolicki List”, numer specjalny 2007

Jeden z naszych prowincjałów, Bernard Czyrnek, napisał, że w historii naszego zgromadzenia zawsze występowała taka niezwykła zależność: kiedy kult św. Jacka w Polsce się zmniejszał, to słabła też nasza prowincja, kiedy natomiast kult się odradzał, prowincja prężnie działała. Dlatego w związku z jubileuszem 750-lecia śmierci św. Jacka prowadzimy prace badawcze na jego temat, wydajemy nowe publikacje, organizujemy sympozja. Mam nadzieję, że dzięki temu odkryjemy św. Jacka na nowo, a on na nowo pokaże nam kierunek, w którym mamy podążać.
