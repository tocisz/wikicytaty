Section: Stanisław Kostka / O Stanisławie Kostce
Autor: Cyprian Kamil Norwid
Opis: fragment napisu nagrobnego św. Stanisława, autorstwa Cypriana Kamila Norwida.
Źródło: https://www.deon.pl/215/art,103,sw-stanislaw-kostka-odwaga-swietosci.html Marek Wójtowicz, Św. Stanisław Kostka - odwaga świętości, deon.pl, 18 września 2015.
Zobacz też: Maria z Nazaretu, Bóg

W komnacie, gdzie Stanisław święty zasnął w Bogu,
Na miejscu łoża jego stoi grób z marmuru -
Taki, że widz niechcący wstrzymuje się w progu,
Myśląc, iż Święty we śnie zwrócił twarz od muru,
I rannych dzwonów echa w powietrzu dochodzi,
I wstać chce - i po pierwszy raz człowieka zwodzi!
- Nad łożem tym i grobem świeci wizerunek
Królowej - Nieba, która z świętych chórem schodzi
I tron opuszcza, nędzy śpiesząc na ratunek.
