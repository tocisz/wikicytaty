Section: Wincenta Jadwiga Jaroszewska
Opis: refleksje z 14 listopada 1935 o pracy.
Źródło: http://samarytankiosb.pl/zalozycielka/przeslanie/o-pracy/ Siostry Benedyktynki Samarytanki Krzyża Chrystusowego – Przesłanie. O pracy.

Jak często z wielką bezmyślnością podchodzimy do pracy. Wykonujemy ją, aby zbyć, aby tylko wykonać. Nic nas nie obchodzi, co się wokół nas dzieje, jakby nasza praca była oderwana od wszystkiego, co nas otacza. Jakby wyglądał człowiek, który tłukłby kamienie i za siebie rzucał nie patrząc, co się z nimi stanie, czy padną w okno wystawy sklepowej, czy na dach, czy gdzie w pole. O nie! On wyrabiając kamienie, musi wiedzieć gdzie je rzucić. On jest związany z tą robotą, on musi wczuć się w całość, bo jest jednostką pracującą w tej całości.
