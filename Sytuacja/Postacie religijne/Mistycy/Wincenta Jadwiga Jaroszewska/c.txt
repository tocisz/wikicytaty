Section: Wincenta Jadwiga Jaroszewska
Opis: zalecenia z 21 lipca 1935 dla sióstr Benedyktynek Samarytanek.
Źródło: http://samarytankiosb.pl/zalozycielka/przeslanie/o-zyciu-zakonnym/ Siostry Benedyktynki Samarytanki Krzyża Chrystusowego – Przesłanie. O życiu zakonnym.

W zakonie człowiek oddał się cały Panu Bogu. Jego życie wegetatywne, dobre i zgniłe owoce, są własnością Pana Boga. Pan Bóg jest Ogrodnikiem. A stosunek Boga - ogrodnika do tych drzew - ludzi jest taki, że patrzy na drzewa tamte w świecie jakby nie na Swą własność, a na drzewa tu w zakonie, jak do niego należące. Z tymi drzewami może zrobić wszystko, co zechce, może ściąć, nawet i porąbać na opał. Jeżeli zechce będzie je pielęgnował i kształtował, aby wyrosły na piękne drzewa. A jeśli zechce to może poobcinać wszystkie gałązki zniszczyć je. „To Moja własność” - Bóg może rzec... i dlatego u zakonnic wszystko jest jednakowo ważne, bo wszystko jest własnością Bożą... I dlatego nie to stanowi o wartości zakonnicy, co ona robi, ale jak jest poddana Woli Bożej, jak dalece stanowi własność Bożą.
