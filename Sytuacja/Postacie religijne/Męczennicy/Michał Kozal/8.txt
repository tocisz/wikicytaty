Section: Michał Kozal / O Michale Kozalu
Opis: fragment homilii Jana Pawła II wygłoszonej podczas beatyfikacji bp. Michała Kozala, Warszawa 14 czerwca 1987.
Źródło: http://niedziela.pl/artykul/11812/nd/Bl-Biskup-Michal-Kozal---Patron-Wloclawka Bł. biskup Michał Kozal, „Niedziela” 5/2003.
Zobacz też: KL Dachau, Jezus Chrystus

Oto człowiek, jeszcze jeden wśród tych, w których okazała się Chrystusowa władza „w niebie i na ziemi”. Władza miłości – przeciw obłędowi przemocy, zniszczenia, pogardy i nienawiści. Tę miłość, którą Chrystus objawił, bp Kozal przyjął w całej pełni jej wymagań. Nie cofnął się nawet przed tym najtrudniejszym: „Miłujcie waszych nieprzyjaciół” (Mt 5, 44). Niech będzie jednym jeszcze patronem naszych trudnych czasów, pełnych napięcia, nieprzyjaźni i konfliktów. Niech będzie wobec współczesnych i przyszłych pokoleń świadkiem tego, jak wielka jest moc łaski Pana naszego Jezusa Chrystusa – Tego, który „do końca umiłował”.
