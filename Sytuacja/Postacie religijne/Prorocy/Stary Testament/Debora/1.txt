Section: Debora / O Deborze
Autor: Josy Eisenberg, Kobieta w czasach Biblii, tłum. Iwona Badowska, Wydawnictwo Marabut, Gdańsk 1996, ISBN 8385893687, s. 217.

Biblia nazywa ją prorokinią i już sam ten fakt wyróżnia ją spośród innych Sędziów. (…) Debora jest nie tylko bohaterką w znaczeniu bohaterskiego wodza, ona jest również, a nawet przede wszystkim, sędzią w klasycznym rozumieniu tego słowa. Sprawuje sąd pod palmą, nazwaną zresztą jej imieniem. Ludzie przychodzą do niej „na sąd”. A jest to fakt znaczący i rzadki zarazem. Rola sędziego ma bowiem w sobie coś ze sfery sacrum. Sędziowie są czasami nazywani nie tylko szoftim, ale również Elohim: a to jest przecież jedno z imion Boga! A zatem byłaby to w pewnym stopniu funkcja kapłana: głosić Prawo i jego przepisy. Debora dysponuje prawdziwą władzą, a ponadto towarzyszy jej specyficzna aura umożliwiająca przekształcenie się z sędziego od spraw bieżących w prawdziwego wodza narodu.
