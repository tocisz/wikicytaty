Section: Jeremiasz / O Jeremiaszu
Autor: Szymon Hołownia, Tabletki z krzyżykiem, Wydawnictwo Znak, Kraków 2009, ISBN 9788324008353, s. 28.

Wszystkim, którym wydaje się, że mają wyjątkowo stresującą pracę, przyjemnie odpręży lektura biblijnej Księgi Jeremiasza. Imię Jeremiasz (które młodzieży kojarzy się dziś wyłącznie z utworem Jeremy Spoken grupy Pearl Jam) nosił jeden z najbardziej fascynujących biblijnych bohaterów – człowiek, który całe życie spędził, irytując się bardzo zadaniem zleconym mu przez Pana Boga. Przeżył w spokoju jakieś osiemnaście lat (inni podają, że dwadzieścia trzy lata). Następne kilkadziesiąt wiosen naznaczą męki pełnoobjawowej depresji z coraz rzadszymi epizodami relaksu.
