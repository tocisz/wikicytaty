Section: Leonia Nastał
Opis: Pisma Sługi Bożej Leonii Marii Nastał siostry Profeski Zgromadzenia Służebniczek NMP Niepokalanie Poczętej w Starej Wsi, t. 1, s. 355.
Źródło: o. Joachim Roman Bar, s. Janina Bernadeta Lipian – Polscy święci. Służebnica Boża Leonia Maria Nastał, t. 2, op. cit., s. 308.

Trzeba się więc wyzuć ze wszystkiego, co nie jest koniecznie potrzebne, ograniczyć się do tego, bez czego obejść się nie można stanowczo. Różne drobiazgi, fatałaszki, nawet związane z pobożnością, jak: obrazeczki, medaliczki, książki itp., jeśli nie są konieczne, jeśli bez wiedzy przełożonych, stają się nieszczęściem – bo początkiem rozluźnienia dla duszy zakonnej. O, jakże ja uważać powinnam, by jaka igiełka, jaka niteczka nie przylgnęła do mojej duszy, nie stała się hamulcem wstrzymującym mój polot do Boga lub co gorsza nie oderwała mnie od Niego. Jak łatwo w zakonie zaplątać się niteczką i zasłonić sobie jakby pajęczyną widok Boga.
