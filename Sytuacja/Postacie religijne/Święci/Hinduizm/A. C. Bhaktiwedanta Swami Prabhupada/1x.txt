Section: A. C. Bhaktiwedanta Swami Prabhupada / Nauki Królowej Kuntī

Caitanya Mahāprabhu miał dwadzieścia cztery lata, kiedy opuścił piękną i miłą żonę oraz oddaną, kochającą matkę, by rozpocząć życie ascety (sannyāsa). Jeszcze jako głowa rodziny (gṛhastha), cieszył się tak dużym poważaniem w Nadii, swym rodzinnym mieście, że na jedno Jego skinienie tysiące ludzi przyłączyło się do ruchu obywatelskiego nieposłuszeństwa. Odznaczał się też niezwykłą urodą. Mimo to porzucił wszystko w imię wyrzeczenia (vairāgya). Jeśli człowiek, który niczego nie posiada, mówi, że wszystko porzucił, to jego wyrzeczenie nie ma znaczenia. Wyrzeczenie ma wartość tylko wtedy, kiedy naprawdę coś się porzuca. Postępowanie Caitanyi Mahāprabhu jest czymś wyjątkowym. Nikt inny nie byłby w stanie wyrzec się szczęśliwego domu, szacunku, kochającej matki, żony, przyjaciół i uczniów. Pana Caitanyę poważał Advaita Prabhu, rówieśnik Jego ojca. Caitanya Mahāprabhu zostawił wszystko po to tylko, by dać nam przykład (āpani ācari' prabhu jīvere śikhāya). Uczył cały świat, jak uwolnić się od przywiązań i zostać wielbicielem Kṛṣṇy. Toteż gdy Rūpa Gosvāmi zrezygnował z posady ministra i spotkał Caitanyę Mahāprabhu w Prayāg, zwrócił się do Niego słowami:
