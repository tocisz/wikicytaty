Section: Paweł VI / O Pawle VI
Autor: Józef Maria Bocheński
Źródło: Między logiką a wiarą, wyd. Noir sur Blanc, Warszawa 1995, s. 195.

Byłem przez jakiś czas dziekanem alianckich kapelanów wojskowych w Rzymie i prawie co tydzień miałem dyskusje o sprawach kościelnych z monsignorem Montinim, który później został papieżem Pawłem VI. To był niezwykły człowiek. Nic dziwnego, że był najbardziej znienawidzonym człowiekiem w Kurii Rzymskiej. Rzadko kiedy widziałem człowieka tak inteligentnego i tak uczciwego jak Paweł VI.
