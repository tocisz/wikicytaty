Section: Hanna Szczepanowska
Źródło: http://www.1944.pl/archiwum-historii-mowionej/hanna-szczepanowska,607.html Hanna Szczepanowska „Heban” Archiwum Historii Mówionej 1944.pl

Wyzwolono nas 12 kwietnia... Nawiasem mówiąc, po powrocie do Polski dowiedziałam się, że to był dokładnie ten sam dzień, ten sam miesiąc i ten sam rok, kiedy mojego ojca dobito w obozie koncentracyjnym w Oranienburgu. Zawsze uważam, że to była cena za moją wolność. Zważywszy, że mój ojciec był, jest i będzie moim przewodnikiem duchowym i nauczycielem. Jego śmierć jest dla mnie największą i najtragiczniejszą stratą.
