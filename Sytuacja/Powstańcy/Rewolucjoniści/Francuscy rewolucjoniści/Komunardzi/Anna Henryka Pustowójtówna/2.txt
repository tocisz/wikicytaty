Section: Anna Henryka Pustowójtówna / O Annie Pustowojtównie
Autor: Franciszek Rawita-Gawroński, Henryka Pustowójtówna, Gebethner i Ska w Krakowie, Lwów, 1911, s. 41.

Była to – mówi o niej człowiek znający ją bardzo blisko – osoba nie wielkiej egzaltacji, lecz głębokich przekonań. Młoda, żywa, nie dbająca o siebie, lecz nie z tych, które wzbudzają ogień słomiany, gasnący rychło. Nie szukała sławy, biorąc udział w ruchu narodowym, a nawet bardzo mało opowiadała o swej roli w powstaniu.
