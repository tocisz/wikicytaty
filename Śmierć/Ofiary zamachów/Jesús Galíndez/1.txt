Section: Jesús Galíndez / O Jesusie Galindezie
Postać: Loretta Flynn
Autor: Andrzej Wydrzyński, Ciudad Trujillo (tom 1. pt. Biała róża), wyd. Iskry, Warszawa 1974, s. 186.

Tak. Profesor mnie kochał, ale nie mógł rozwieść się z żoną. Tłumaczyłam mu, że to nie ma sensu, że powinniśmy się rozstać... Ale nie mogłam, nie umiałam zrezygnować, ani on. To był wspaniały człowiek, niesłychanie odważny, o ogromnej wiedzy... Nie wiem, czy pan się orientuje, kim on był... Przedstawicielem rządu Basków, uczestnikiem hiszpańskiej wojny domowej... On był rewolucjonistą, zawsze; miał dużo kłopotów z tej przyczyny. To mi niezmiernie imponowało, pan wie, jak mało jest ludzi o własnych przekonaniach, sprzecznych z wyświechtanymi poglądami i mentalnością środowisk, w których żyją... Profesor de Galindez przebywał przez siedem lat w Republice Dominikańskiej i napisał oskarżycielską książkę przeciw reżimowi, jaki tam panuje... Książka ta ma tytuł Era Trujillo...
