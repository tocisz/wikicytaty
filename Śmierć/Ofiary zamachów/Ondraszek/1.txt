Section: Ondraszek / O Ondraszku
Autor: Michael Morys-Twarowski, Ondraszek lepszy od Janosika, „Focus Historia” nr 11 (91)/2014 (listopad), s. 12.

Ondraszek to nie tylko przywódca zorganizowanej grupy przestępczej sprzed trzystu lat, ale przede wszystkim bohater podań ludowych – szlachetny człowiek, który rabował bogatych i wspierał biednych. Żaden zbójnik na Śląsku Cieszyńskim czy Morawach nie zdobył takiej popularności jak syn wójta z Janowic. Jego legenda rozwijała się trochę na zasadzie efektu kuli śniegowej. Część historii (jak chociażby ta z hrabią Prażmą i odebraniem od niego pieniędzy za własną głowę) dotyczyła prawdziwego Ondraszka. Inne pewnie traktowały o anonimowych zbójnikach, którym najłatwiej było dać imię tego najsławniejszego.
