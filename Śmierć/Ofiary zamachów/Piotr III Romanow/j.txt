Section: Piotr III Romanow / O Piotrze III Romanowie / Inne
Autor: Jean des Cars, Kobiety, które zawładnęły Europą. Najpotężniejsze królowe, op. cit., s. 105.

Wychwalając usilnie Prusaków, Piotr obraża Rosjan, którzy zmuszani są do naśladowania zwyczajów panujących w Poczdamie i stylu życia berlińczyków. Ogólny zamęt zamienia się w strach, kiedy mąż Katarzyny zaczyna sobie poczynać tak, jakby Petersburg stał się obiektem oblężenia i to cudowne miasto pogrąża się w klimacie rzekomej wojny i huku coraz liczniejszych salw artyleryjskich. Od rana do wieczora nad brzegami Newy ogłuszająca kanonada wprawia w przerażenie mieszkańców. Szczytem szaleństwa jest wydany przez Piotra III rozkaz jednoczesnego wystrzelenia ze stu potężnych dział, które mogą wstrząsnąć posadami nadbrzeży, kanałów i pierwszych mostów.
