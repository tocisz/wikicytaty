Section: Heinrich Schwarz / O Heinrichu Schwarzu
Autor: Rudolf Höß, Autobiografia Rudolfa Hössa komendanta Auschwitz, tłum. Wiesław Grzymski, Wydawnictwo Mireki, s. 248.

Schwarz był typem choleryka, łatwo pobudliwy, szybko się unosił. Nigdy jednak nie postępował w sposób nierozważny. Był bardzo sumienny i godny zaufania. Otrzymane rozkazy wykonywał dosłownie i do ostatka. Moje polecenia wykonywał szczególnie chętnie i dokładnie. W stosunku do Schwarza nie miałem nigdy podejrzenia, że mnie próbuje podejść lub oszukać. Inni oficerowie w obozie często go wyśmiewali z powodu jego służbowej gorliwości w stosunku do mnie. Nie był on również zbyt lubiany na skutek rygorystycznego podejścia do służby. W stosunku do łazików był bezwzględny. Schwarz był niezmordowanym pracownikiem, żadnej pracy nie było mu zbyt wiele. Był zawsze rześki i chętny do pracy. Bez wahania mogłem mu zlecać najtrudniejsze zadania. Wykonywał je zawsze sumiennie i solidnie.
