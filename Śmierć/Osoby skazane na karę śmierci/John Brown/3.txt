Section: John Brown / O Johnie Brownie
Autor: W.E.B. Du Bois, John Brown

Gdyby jego atak był dziełem garstki fanatyków pod wodzą szaleńca, od którego odżegnują się sami niewolnicy, wówczas właściwa procedura polegałaby na zbagatelizowaniu samego incydentu, dyskretnym ukaraniu najgorszych winowajców i ułaskawieniu przywódcy, bądź też wysłaniu go do domu wariatów (…). Podkreślając, że siły, jakimi dysponował Brown, były śmiesznie małe i że atakujący nie mieli żadnych szans na zwycięstwo (…), władze wydały zarazem 250 000 dolarów, aby ich ukarać, a także rozmieściły w okolicy od tysiąca do trzech tysięcy żołnierzy, wywołując tym samym niepokoje w całym kraju.
