Section: Władimir Antonow-Owsiejenko / O Władimirze Antonowie-Owsiejence
Autor: Mieczysław Lepecki, Pamiętnik adiutanta marszałka Piłsudskiego, Państwowe Wydawnictwo Naukowe, Warszawa 1989, ISBN 8301068280, s. 170–171.

Owsiejenko mówił dobrze po polsku i zewnętrznie niczym nie przypominał, aby miał być jednym z najgroźniejszych rewolucjonistów komunistycznych. Ten szczupły, dość wątły człowiek, o oczach przysłoniętych szkłami, o cichym głosie i łagodnych ruchach wyglądał raczej na doktora medycyny od chorób dziecięcych, a nie na zdobywcę Pałacu Zimowego w Petersburgu i zapamiętałego prześladowcę klasy posiadającej. Również i jego „entourage” daleki był od tego, czego można było oczekiwać od takiego jak on przywódcy biednych robotników. Piękne dywany, meble i obrazy upodabniały wnętrze ambasady sowieckiej do ambasad wszystkich innych państw. Rozmowa nie kleiła się. Owsiejenko zapytał, czy byłem na wojnie. Moja odpowiedź nie bardzo poszła mu w smak, gdyż, oczywiście, nie miałem powodu ukrywać, że brałem udział w wojnie z jego nie miałem powodu ukrywać, że brałem udział w wojnie z jego czerwonymi współziomkami że nawet byłem przez nich raniony.
