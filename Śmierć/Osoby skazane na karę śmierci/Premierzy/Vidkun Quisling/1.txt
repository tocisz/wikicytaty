Section: Vidkun Quisling
Opis: w Stortingu, 24 lutego 1933.
Źródło: Gerhard Besier, Katarzyna Stokłosa, Europa dyktatur. Nowa historia XX wieku, Warszawa 2009, s. 244, tłum. Joanna Hashold

(…) zapomina się, iż przeżywamy coś więcej niż gospodarczy kryzys. Kryzys obejmuje wszystkie obszary, to przełom w historii ludzkości. Nie pomogą tu żadne połowiczne ani doraźne środki. (…) To, czego nam trzeba i czego naród (…) chce, to, aby wreszcie położyć kres politycznemu zamieszaniu w naszym kraju, aby mężowie z różnych partii, mężowie dzieła, połączyli się, aby stworzyć narodowy rząd, który nie uprawiałby polityki poszczególnych partii. (…) To jest walka światopoglądów, a nasze zwycięstwo jest już przesądzone, zwycięstwo będzie nasze, wcześniej czy później.
