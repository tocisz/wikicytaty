Section: Atalia / O Atalii
Autor: ksiądz Tadeusz Hanelt, Antologia postaci biblijnych. Stary Testament, Wydawnictwo Świętego Wojciecha, Poznań 2008, ISBN 9788375161137, s. 235.

Idąc ku pałacowi królewskiemu i sanktuarium Jahwe, ludzie mijali świątynię Baala, gdzie kapłan Mattan zachęcał do wejścia. Nie było jednak chętnych, by składać ofiary pogańskiemu bogu Fenicjan. Ten kult i tę świątynię zbudowała władająca obecnie państwem judzkim królowa Atalia. Ta sytuacja trwała już od sześciu lat, ale trudno powiedzieć, by była normalna. W Izraelu i Judzie rządzili zawsze królowie, nigdy królowe. A teraz panuje kobieta! Co więcej, jest to cudzoziemka!
