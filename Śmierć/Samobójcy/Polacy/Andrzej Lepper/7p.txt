Section: Andrzej Lepper / O Andrzeju Lepperze / P
Autor: Michał Karnowski
Źródło: http://wiadomosci.dziennik.pl/opinie/artykuly/217773,czy-zdolamy-posprzatac-po-liderze-samoobrony.html Czy zdołamy posprzątać po liderze Samoobrony?, dziennik.pl
Zobacz też: Zbigniew Witaszek, Waldemar Borczyk

Porzucili go lub zostali wyrzuceni ostatni starzy towarzysze (…) na pewno autentyczni trybuni ludowi, na dodatek naprawdę w nim zakochani. Witaszek, Żero, Rękas, Borczyk i setki innych. Istotą tych ubytków wcale nie był brak kadr, bo szybko pojawiały się nowe, ale całkowita zatrata jakichkolwiek hamulców moralnych. Czasem można było wręcz odnieść wrażenie, że Lepper wymieniał ludzi na takich, przed którymi nie musiał się niczego wstydzić. Którzy też gotowi byli na każdy numer. Takich jak Piotr Ryba (…). To Lepper wywyższa, to on rozdaje przywileje, stanowiska i mandaty poselskie. A więc i on może je odebrać (…). Najczęściej przy okazji rejestracji list wyborczych (…) nagle wywraca ustaloną na dole hierarchię i przedstawia własnych kandydatów na posłów, ludzi, którzy mieli dość zasobów, by wkupić się w jego łaski. Tak w Sejmie pojawili się posłowie Rutkowski, Misztal, Wójcik. A działacze terenowi odchodzili, wycinani równie brutalnie jak ich poprzednicy u boku Leppera.
